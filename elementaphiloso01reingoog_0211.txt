DE ΑιωυΜΕΝΊ-ῐε ueniamus, 185

Sed talis lex supponit exsistentiam legoeslatorts supremi,
absolutae et infinitae auctoritatis.

1. Supponit legislatorem, i. e. aliquid vel aliquem, a
quo oriatur illa obligatiO. Hoc evidens est, nihil enim
sine ratione sufficienti.

2. Supponit legislatorem, a voluntate nostra distinctum
ipsique superiorem. Sequitur ex e0, quod dictamen illud
conscientiae clare perspicimus ut absolutum, a nostra vo-
luntate minime pendens , sed ipsam regens et ligans.
Nostra autem voluntas se ipsam absolute ligare non potest
neque sibi ipsi imperare.

3. Denique supponit legislatorem absolutae et infinitae
auctoritatis. Ratio enim sufficiens huius imperativi absoluti,
aeterni, immutabilis non potest inveniri in ullo ente creat0‚
quod ex natura sua sit contingens, temporale, mutabile,
sed necessario supponit voluntatem quandam absolute
necessariam, aeternam, immutabilem.

Et hanc voluntatem aeternam, legislatorem illum im·
mutabilem, vocamus Deum.

Ergo Deus exsistit.

ἓ 3. Argumentum ex consensu omnium populorum.

Hoc argumentum est confirmatio quaedam omnium
aliorum, quatenus ostendit ad conclusionem ex ipsis de-
ductam rationem nostram motu quodam naturali et proinde
infallibili pervenire. — Sic autem exponitur:

Homines moraliter omnes in admittenda exsistentia Dei
semper convenerunt et etiam nunc conveniunt.

Quae propositio enuntiat factum, cuius veritatem co-
gnoscimus experientia sive propria sive aliorum. Ut
autem inquisitio et observatio circa hoc factum recte
instituatur , requiritur, ut, sensu huius propositionis clare
perspect0, ad id attendamus, quod considerandum est.

