 

⁶ snm-„00 νυ-ι- W⁴‘W·z . . ...aa

DE OMNIPOTENTIA DEI. 247

Quodsi iam non agatur de iure perfecto reddend0‚
sed de iure, quod fundatur in ordine ab ipso libere in-
stituto , secundum quem unusquisque pro merito suae
actionis de bono communi plus minusve accipit aut etiam
ab eius participatione excluditur et punitur (iustitia distri·
butiva), dicendum est illam virtutem perfectissime esse
in Deo.

Quae omnia a sapientia et sanctitate Dei infinita
exiguntur et in Scriptura Sacra multis locis aperte decla-
rantur: «Deus iudex iustus» (Ps. 7, 12) ete.

ARTICULUS v,
DE OMNIPOTENTIA DEI.

Thesis. Deus infinita sua potentia efficere potest quid-
quid - intrinsecus possibile est.

Status quaestionis, Quaeritur hoc articulo, an potentia
Dei talis sit, ut ea omnia efficere possit, quae intrinsecus
non repugnant. Non autem quaeritur, an ipsa quoque
impossibilia (ea, quae intrinsecus impossibilia sunt) pro-
ducere possit: quia haec quaestio involveret contradic-
tionem. Supponeret enim, ‘qui talia quaereret, nihilum
posse esse terminum alicuius actionis ¹.

Thesis illa theologice inspecta fide certa est3 etenim
in Sacra Scriptura Dei omnipotentia diserte asseritur, ut:
«Apud Deum autem omnia possibilia sunt» (Matth. 19, 26);
— «Quia non' erit impossibile apud Deum omne verbum»
(Luc. 1, 37)3 et alibi. »

Idem patet ex symbolo: «Credo in Deum Patrem
omnipotentem»3 et ex constitutione Concilii ,Vaticani iam
multoties citata. .

- Philosophice vero haec thesis, praeter alia, hoc unico
argumento probari potest:

¹ Cf. vol. 1, 225.

