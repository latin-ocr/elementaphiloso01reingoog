360 irrfflcA. PARS SPECIALIS.

Scriptura Sacra, Vetere praesertim Testamento, tam lucu-
lenter apparet, ut sententia adversa a theologis passim
ut haeretica reputetur ¹.

'rhesis probatio. Bellum inhonestum dici posset, - si
iustitiae vel caritati saltem adversaretur. Sed ‚ servatis
quas declaravimus condicionibUS, neque contra iustitiam
neque contra caritatem ipsum esse recte dici potest.

Non est contra iustitiam , quia , servatis illis condi-
cionibuS, saepenumero , quae sunt nostrorum temporum
relationes socialeS, bellum unicum est medium, quo aliqua
societas contra iniustam alterius aggressionem sese de-
fendere, aut iura sua contra iniustam eorum frustrationem
vindicare possit. Admittendum proinde est Deum, qui
est omnium hominis iurium dominus supremUS, ut securi-
tati et conservationi populorum sufficienter provideret,
singulis civitatibus ius dedisse ipso bello iura sua defen-
dendi vel recuperandi, si opus sit.

Neque est contra caritatem. Etenim si contra cari-
tatem esset bellum gerere, tunc ius illud omnino n‘eces·
sarium numquam exerceri posset. Esset proinde plane
illusorium: quod divinae sapientiae repugnat.

Ergo dici nequit bellum per se esse inhonestum.

ARTICULUS 111.

DE SOCIALI UNIONE GENTIUM CONSTITUENDA.

ἓ 1. De societate civili internationali.

Ius internationale, quale hactenus viget, consentientibus
viris doctiS‚ admodum imperfectum est, artioremque omnes
inter diversas gentes communionem maioremque 'solidari-
tatem desiderant. Immo vero non pauci sunt qui horni-

¹ Cf. ,Meyer l. c. p. 791.

 

