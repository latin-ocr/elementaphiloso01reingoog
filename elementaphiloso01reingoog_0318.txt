¹* “²'‘ W]
. ο ,

292 ETHICA. PARS GENERALIS.

Iam vero omnes admittunt actus in abstracto conside-
ratos (in specie) esse multOS, qui sint indifferentes, In
abstracto enim spectatus actus humanus respicitur tantum
secundum suum obiectum, a quo specificatur, ⁴abstrahendo
a fine operantis et a reliquis circumstantiis, in quibus
actio elicitur. Taliter vero consideratae multae sunt actio-
nes, v. g. ambulare, sedere, studere, quae neque positive
difformes neque positive conformes 'sunt naturae rationali
hominiS, et proinde sunt indifferentes ¹.

Utrum vero in concreto, i. e. considerato fine operantis
aliisque circumstantiis perpensis (in individuo), actus hu-
manus possit dici indifferens necne, ab auctoribus in con-
tentione ponitur.

Atque communior, quae S. Doctoris ² est, sententia
tenet nullum actum deliberatum in concreto vel in indi-
viduo indifferentem esse posse. Cuius sententiae ratio
praecipua haec est:

Omnis homo , cum propter finem ultimum a Deo
creatus sit, ad finem illum ultimum in actibus suis deli-
beratis aliquo mode, saltem interpretative, tendere debet.
Quae ultro defluunt ex iis, quae supra circa finem hominis
(p. 139 sqq.) et ordinationem specialem hominis in finem
(p. 257) declaravimus,

Iam vero in omni actione morali individua aut finis
ille intenditur aut non intenditur: non adest medium. Si
non intenditur, actio moraliter mala est3 si intenditur,
licet circumstantiae aliae indifferentes sint, eo ipso bona
est acti0. ·

Neque enim de hypothesi loquendum est, in qua ex
aliis circumstantiis actio fieret mala, tunc enim eo ipso
finis ultimus intendi non potest.

 

 

¹ Cf. Cathrein 1. c. p. 89 sqq.
² S. Thom„ S. theol. 1, 11, q. 18, a. 9.

 

