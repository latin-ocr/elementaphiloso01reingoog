254 THEOLOGIA NATURALIS.

ad nullam aliam creaturam ordinetur, sed ad Deum ips-um
ut primam veritatem et summum bonum agnoscendum.

'rhesis probatio. Ex anthropologia iam scimus finem
hominis esse beatitudinem oriundam ex contemplatione
et amore Dei, pro natura sua, perfecto ¹.

«Atqui cetera , quae in mundo inveniuntur, natura
sua et consequenter ex intentione Dei creatoris sunt apta,
quibus homo iuvetur, ut ad beatitudinem finalem se recte
disponat. . . . Etenim: a) Res huius mundi homini in-
serviunt ad vitam vegetativam et sensitivam sustentandam,
quae vitae sunt fundamenta vitae intellectuaIiS, per quam
ad beatitudinem suam se praeparare debet. b) Res huius
mundi homini occasionem· praebent vires suas intellec·
tuales studio et inquisitione acuendi et perficiendi, quo
mediate disponitur ad perfectiorem Dei cognitionem et

amorem per rerum creatarum contemplationem acquiren- ἦ

dam. . . . c) Omnia, quae in hoc mundo inveniuntur,
homini materiam praebent uberrimam, circa quam suum
erga Deum amorem exercitio virtutum omnis generis
probare, et augere possit.» ²

II. De praestantia huius ordinis.

Etsi admirabilem mundi ordinem perfecte perspicere
non possumus, immo multa sunt, quae nos latent, tamen

ex infinita Dei sapientia concludere possumus nihil esse, l

ne minimam quidem rem , cuius finem proprium et ordina-

tionem ad finem ultimum Deus perfectissime non praeviderit. ’

 

¹ Cf. supra p. 144 sqq.
² Boedder l. c. p. 338 sq. — Ex quibus omnibus apparet»

quam recte cum Ecclesia in hymno angelico Deo dicamus: Gra- ,

tias agimus tibi propter magnam gloriam tuam ‚· cum Deus voluerit,
ut summa sua gloria sit summum bonum nostrum, etcum summum

bonum nostrum non possit esse nisi summa eius gloria. Quam ι

doctrinam egregie exponit Lessius l. e. l. XV, c. 3, n. 62.

 

