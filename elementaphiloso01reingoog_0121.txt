DE NATURA OPERATIONUM VITAE RATIONALIS. 95

trinsecus sunt immateriales operationes rationaleS, obiective
tamen vel extrinsecus, i. e. ratione obiecti circa quod
versantur, materia indigent. Universali enim inductione
constat obiectum suum proprium intellectum non invenire
nisi in rebus materialibus ¹. Ad notiones autem rerum
spiritualium non nisi ope cognitionis quidditatum rerum
materialium assurgit. Item legitima inductione constat
ad actum omnem vitae rationaliS, sive intellectus sive
voluntatis , antecedenter vel concomitanter , requiri exer-
citium sensuum ². Sed de his omnibus accuratius et ube-
rius dicemus, ubi de spiritualitate animae sermo erit.

Assertio III. —- Operationes vitae rationalis superioris
sunt gradus in ordine vitalitatis quam operationes vitae sen-
sitivae. Eo maior enim est gradus vitalitatiS, quo maior
est actus vitalis immanentia ⁸. Atqui actuum vitae ratio-
nalis immanentia superioris est gradus quam immanentia
operationum sensitivarum. Homo enim cognitione sua
rationali non solum se movet quoad actus exsecutionem
aut actus formam, sed etiam ponit in se ipso cognitionem
finis, propter quem fit motus, ita ut finem illum asse-

quendum ipse libere sibi proponat et ad illum ipse se
moveat ⁴.

corollarium. Ergo vita sua rationali homo essentialiter
distinguitur ab animalibus brutis, Omnes enim homines
vita rationali praediti sunt, animalia vero bruta neque
intellectu neque libero arbitrio fruuntur, cum experientia
et observatione rite instituta clare constet in ipsis nullam
inveniri ideam proprie dictam vel universalem ⁵.

¹ Cf. supra p. 59. ² Cf. supra p. 62 sqq.

³ Cf. supra p. 44 sqq.

⁴ Cf. Lekmen 1. c. p. 175 sq. Item Pesclz l. c. 1, 188 sqq.

⁵ Cf. Mercier l. c. p. 422. In animalibus brutis nullam esse
vitam rationalem, nullas imprimis inveniri ideas universales, ex-

