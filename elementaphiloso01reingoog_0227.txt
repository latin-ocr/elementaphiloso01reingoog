 

DE SUBSTANTIALITATE DEI. 201

2. Pantheismus perfectus res omnes nihil aliud esse
docet nisi ipsum Deum, qui res mundanas vel emanatione
vel sui ipsius evolutione producat. Sic duplex huius pan·
theismi distingui potest genus3 alius enim est transienS,
alius immanens,

a) Pantheismus transiens est sententia eorum, qui cum
gnosticis docent res mundanas , a substantia divina tam-
quam particulas vel radios emanantes, substantias a Deo
separatas numerice distinctas constitui.

b) Pantheismus vero immanens tenet res mundanaS,
e substantia divina sese evolventes , eidem inhaerere tam·
quam eius modificationes et phaenomena. Duplex quoque
huius pantheismi generatim distingui potest forma3 est
enim vel realis vel idealis.

α) Pantheismus realis est doctrina eorum , qui cum
Spinoza ¹ docent corpora mundana ab absoluto fieri reali
(non logica) efficientia.

β) Pantheismus vero idealzs statuit res ab absoluto
fieri idearum cursu dialectico easque nihil esse nisi
cogitationes et ideas entis absoluti3 ita idealistae ger-
manici et praesertim Hege12.

¹ Cf. vol. 1, 264. .

² Ita diversas illas theorias explicat Hontlzeim 1. c. p. 481.
Longum vero est innumeras horum pantheismi generum species
hic referre, a «pannihilismo» enim buddhistarum usque ad pan-
theismum hodiernum diversissimas induit formaS. Praecipua vero
nomina eorum, qui a Spinoza inde huic errori faverunt, sunt:
Fichte, Schelling, Hegel, Schopenhauer («pansatanismus»)‚ Hart-
mann, Krause. Fichte tamen et Schelling et Hegel doctrinae
summa capita hic breviter indicavisse iuvabit:

1. «Fichte (1762—1814) principium omnium rerum appellat Ego
sive ipseitatem; hanc autem ipseitatem (posteriore vitae tempore)
docuit non esse substantiam vere solidam, sed meram imaginem
Dei. Age iam, quomodo ex ipseitate omnia evolvuntur? Ego se
cognoscendo se ponit (thesis). Ego sibi opponit Non-ego et ab

