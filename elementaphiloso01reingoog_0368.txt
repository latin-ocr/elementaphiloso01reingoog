342 ETHICA. PARS SPECIALIS.

Auctoritas proinde illa, iuxta ipsos, immediate soli com·
munitati a Deo tribuitur, et in ipsa primitus residet ut
in subiecto suo originario. Nam «ex vi rationis naturalis
nulla potest excogitari ratic, cur haec potestas determi-
netur ad unam personam vel ad certum numerum per-
sonarum infra totam communitatem magis quam ad alium
Ergo ex vi naturalis concessionis solum est immediate m
communitate.» ¹

Generatim autem haec potestas in communitate tota
non manet, sed per consensum vel aliam causam iustam
in alium transfertur. «Sequitur ergo potestatem civilem,
quoties in uno homine vel principe reperitur, legitimo
ac ordinario iure a populo et communitate manasse, vel
proxime vel remote, nec posse aliter haberi, ut iusta sit.» ²

II. Eorum theoria examinatur.

1. Veterum scholasticorum sententia plurimum differt
ab ea, quam Rousseau aliique de eadem re proponunt.

a) Scholastici enim docent societatem a natura ut a
causa naturali procederet, Rousseau autem, ’ civitatem non
opus naturae, sed unice pacti liberi esse contendit.

b) Rousseau auctoritatem essentialiter et inalienabiliter
a populo possideri dicit, ita ut populus numquam potestate
suprema privari possit3 scholastici vero tenent populum
posse se ipsum auctoritate sua privare eamque in alium
transferre, alia eiusmodi.

2. Qualis a 'Suaresio proponitur, haec sententia in
omni casu vera esse non videtur. Etenim:

a) Orzgrinem vinculi iuridici quod attinet, non videtur
universim necessarium esse pactum ad illud constituendum.
Ex naturali enim familiae extensione haberi potest sine
ullo pacto quaedam hominum stabiliter cohabitantium
multitudO, ut temporibus patriarcharum facile fieri potuit.

¹ Smrez, Des. fid. l. ΙΙΙ, c. 2, n. 7.
² Suarez, De leg. l. ΙΙΙ, c. 4, n. 2.

 

 

