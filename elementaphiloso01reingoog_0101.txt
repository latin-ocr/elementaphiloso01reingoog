...-*--Γ , .
.

DE OPERATIONIBUS VEL ACTIBUS VOLUNTATIS. 75

2 . Ex parte perfectionis, qua finis cognoscitur et in-
tenditur, dividitur in voluntarium perfectum et voluntarium
imperfectum.

Perfectum illud est, quod fit ex plena cognitione in·
tellectus et pleno consensu voluntatiS, ut si quis perfecte
sciens et volens feria VI carnem edit.

Imperfectum illud est, *quod fit cum cognitione im-
perfecta vel ex consensu non plene, ut contingit in semi·
dormiente. Quando de voluntario sine addita restrictione
sermo est, intellegitur voluntarium perfectum ¹.

3. Ex parte modi, quo voluntas movetur, dividitur in
necessarium et liberum.

Necessarium illud est, quod voluntas ita exsequitur, ut
non possit id non exsequi. Sic beati in caelo voluntarie
quidem , sed tamen voluntario necessario Deum amant.

Liberum illud est, quod voluntas ita exsequitur, ut activi·
tatis suae dominium habeat3 quod proinde potuit ante posi-
tionem actus non exsequi. Sic horno his in terris Deum amat.

ξ 2. De voluntario libero speciatim.

I. Notio libertatis evolvitur.

1. Libertas in genere est immunitas ab obligatione.
Obligatio vero hic intellegitur quidquid determinat ens ad
sic se habendum et non aliter. Quo maior proinde est
illa immunitas a dependentia, eo maior est libertas, Unde
Deus, cum sit ens a se, neque ab ullo alio ente ad taliter
sese habendum determinetur, maxima gaudet libertate.

Obligatio autem illa potest vel oriri a lege vel effici
a vi physica. In priore casu immunitas ab obligatione
dicitur libertas independentiae vel libertas moralis, quae
stricto sensu accepta non convenit nisi De03 in altero casu
libertas dicitur psychologica. De qua libertate hic agitur.

 

¹ Cf. Lekmkuhl, Theol. moralis 1, 11 et 123 item Marc l. c.
n. ²71 sqq.

