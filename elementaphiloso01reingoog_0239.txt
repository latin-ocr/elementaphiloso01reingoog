DE DEO RERUM OMNIUM CONSERVATom-t. 213

Quae doctrina theologice‘ inspecta certa est. Nititur
enim apertis S. Scripturae testimoniis:

«Omnia per ipsum et in ipso creata sunt3 et ipse est
ante omnes et omnia in ipso constant» (Col. 1, 16 sq.);
‹Portans omnia verbo virtutis suae» (Hebr. 1, 3);

‹In ipso enim vivimuS, et movemur, et sumus» (Act.
17, 28);

et est communis SS. Patrum et theologorum sententia.

Thesis probatio. 1. Ratione. Manifestum est omnes res
creatas, postquam de potentia exsistendi ad actum trans·
ierunt, non desinere esse res contingentes: earum enim pro-
ductio ipsis dat exsistentiam actualem, non autem necessi·
tatem exsistendi. Proinde continuatio exsistentiae non minus
quam initium effectus quidam est, qui causam sui habeat
oportet. Iam vero causa illa non potest esse res ipsa
continuata, quae, cum sit contingenS, exsistentiam non
habet a⁴ se. Praeterea non nisi cum manifesta contra-
dictione supponi potest rem creatam sese ipsam conser-
vare. Talis enim actio rem conservandam in momento B
simul supponeret exsistentem et non exsistentem: ipsam
supponeret exsistentem, sicut actio supponit agentem, et
simul ipsam supponeret non exsistentem, quia eam efficeret.
Causa proinde continuationis exsistentiae est in ali0, sicut
causa eius initii. Quemadmodum autem res creatae ab aliis
rebus creatis pendere possunt quoad fieri vel generari, i. e.
quoad eductionem earum formae ex potentia materiae, ita
quoque viribus ipsarum illarum rerum conservari possunt
in sua forma. Sed sicut, experientia teste, nulla res creata
aliam rem producit ex nihilo sui et subiecti (formae et ma-
teriae), ita singulae res creatae secundum totum (i. e. secun-
dum materiam et formam) conservantur a Deo solo, Quae
quidem conservatio nihil aliud est nisi continuata rei creatio,

2. Auctoritate S. Doctoris: «Oportet, » inquit, «quod idem
sit causa rei et conservationis ipsiuS, nam conservatio rei

