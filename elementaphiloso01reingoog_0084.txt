58 ANTHROPOLOGIA. PARS ANALYTICA.

Ι. obiectum simplicis apprehensionis simpliciter de-
elas-anu.

1. In rebus extra nos exsistentibus non solum per·
cipimus qualitates corporaleS, qua sunt tales proprietates
concretas et materiales, ut talem colorem, talem magni-
tudinem talibus qualitatibus sensibilibus perceptam , sed
ipsam rationem vel quidditatem coloris et magnitudinis;
non solum talem circulum e. g. talibus proprietatibus
corporalibus sensibilem percipimuS, sed ipsam essentiam
circuli concipimus, id scilicet quod exprimitur definitione
circuli generatim considerati, i. e. habitudinem inter ex·
trema et media, secundum quam extrema circuli debent
aequaliter a medio distare ¹.

Quae quidem habitudo praesentatur menti ut aliquid
separatum a mutatione. Non enim potest concipi circium,
quin undique aequalis sit distantia ab extremis ,ad medium.
Item praesentatur haec habitudo menti tamquam typus
et exemplar aeternum, ad quod omnes circuli in natura
exsistenteS, cuiuscumque sunt materiae et magnitudiniS,

reducuntur. Ad hanc enim habitudinem respicientes per-

cipimus ac iudicamuS‚ quinam sint circuli ,perfecti et qui-
nam imperfecti, secundum conformitatem vel difformi-
tatem, quam habent cum ipsa.

2. Praeterea, item experientia teste, non solum per-
cipimus quidditatem vel essentiam rerum corporearum
extra nos exsistentium, sed etiam abstrahendO, compa-
rando, componendO, res spirituales apprehendimus, ut
naturam animae, rationem veri, pulchri, boni,- mali, immo
ad ipsam Dei naturam cognoscendam assurgimus.

Unde iam in dialectica ² intelleximuS, quomodo ex

parte obiecti distinguatur idea proprie dicta ab imagine
vel phantasmate in phantasia producta.

 

 

¹ Cf. vol. Ι, 13 et 14. ² Ibid. 133 et 139.

 

a
ἶ
l

 

