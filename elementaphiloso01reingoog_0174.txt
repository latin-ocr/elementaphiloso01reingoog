148 ANTHRoPoLootA. PARS stTHEmeA.

⁵ mors. Legitima enim inductione compertum habemus
mortem omnibus viventibus corporeis ex naturae instituto
accidere. Quae quidem moriendi necessitas inde oritur,
quod corpus vivens ad nutritionis exercitium ineptum
redditur. Virtus enim nutritiva pendet a certis dispositioni·
bus organiciS, quae vel violenter (mors violenta), vel na-
turaliter, i. e. propter ipsum nutritionis exercitium (mors
naturalis), corrumpuntur.

ART10ULus 11.
DE IMMORTALITATE ANIMAE.

Cum motus naturalis voluntatis nostrae inanis esse non
possit (p. 139) , neque his in terris beatitudo nostra ob·
tineatur perfecta ‚ nostra felicitas in futura eaque im-
mortali vita est exspectanda. Unde hic iam

Quaeritur ‚ utrum anima humana sit revera immortalis,
an in morte simul cum corpore corrumpatur.

Dubia. Videtur anima in morte simul cum corpore
corrumpi. Nam:

1. Quod habet initium cum corpore, cum corpore
etiam perire debet. Sed anima humana incipit esse cum
corpore. Ergo etiam cum corpore perire debet, et sic unus
erit interitus pecudum atque hominum.

2. Anima humana, ut supra diximus (p. 1²4 sqq.),
creata est, ut essentialiter sit corporis forma, i. e. ut ex
eius cum corpore unione formaliter resultet id, quod est
«homo». Ergo soluto corpore et pereunte homine, etiam
anima perire debet.

3. Si anima non periret in morte hominis, nulla esset
ratio, cur homo tantopere horreret ipsam mortem.

4. Quorum est simile principium et similis processuS,
eorum etiam similis finis esse videtur. Sed simile est
principium hominum et bestiarum, similis etiam processus
in utrisque. Ergo unus erit finis bestiarum atque hominum.

 

 

