348 zrmca. PARS suemus,

Assertio II. — <In casu, in quo neque singulae familiae
neque pagi scholas erigere valent aut id facere graviter
neglegunt, auctoritatis politicae supremae est iis succurrere
et ex communibus mediis scholas erigere, 'quantum publici
proventus permittunt et ad bonum commune necessarium
est.» ¹ Sequitur ex ipsa natura civilis auctoritatiS, quae
ad hoc instituta est, ut privatorum activitatem adiuvet.

Assertio III. -—- «Monopolium quod vocant scholarum,
vi cuius auctoritas publica civilis sibi unice ius reservat
scholas aperiendi, iuri naturali repugnat.» ² Tali enim
monopolio violatur ius a natura parentibus datum in
liberos educandos, cum instructio vel institutio puerilis
et ingenii cultus cum educatione essentialiter conectantur.
Item violatur ius, quod in ordine naturali ⁸ unusquisque
habet, cum aliis cogitationes suas communicandi vel ab
aliis discendi, prout vult, servatis iustitiae legibus et
caritatis

Assertio I V. -- «A fortiori publicum scholarum mono-
polium legi naturali repugnat, si parentes insuper legibus
adstringantur, ut liberos per certum tempus iu publicam
disciplinam tradant.» ⁴ Veritas huius assertionis iam patet
ex iis, quae proxima assertione declaravimus. Notandum
praeterea, id quod fautores huius monopolii non satis con·
siderant, illorum systema consequenter ducere ad socialis·
mum. «Si enim auctoritas civilis iuste sibi assumere potest
educationem liberorum, cur non posset aequali iure, immo
a fortiori, sibi directe administrationem bonorum familiae,

¹ Cathrein l. c. 8*Catlzrein 1. c.

⁸ Dicimus: in ordine naturali, quia in ordine supernaturali, in
quo de facto sumus constituti, sola Ecclesia ius habet doctrinam
christianam docendi, immo ius habet Ecclesia ius illud naturale
restringendi. Sed de his sermo erit in disciplinis theologicis vel
institutionibus iuris canonici.

⁴ Catkrein 1. c. p. 404.

