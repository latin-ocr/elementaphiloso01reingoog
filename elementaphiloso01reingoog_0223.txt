DE INFINITA DEI PERFECTIONE. 197

ξ 3. De triplici via Deum cognoscendi.

Cum Deum immediate non cognoscamuS, sed ope
creaturarum ad eum assurgamuS, eo quod ipsi omnes
creaturarum perfectiones infinito modo tribuimus, sequitur,
ut recte dicatur triplici quasi via nos ad illam Dei cogni-
tionem devenire , -nimirumt affirmationis via, negationi5‚
eminentiae. Etenim:

I. Perspectas primum huius mundi perfectioneS, prout
sunt perfectioneS, Deo ut ipsarum auctori tribuimuS, utendo
via qffirmattonis vel consumatis secundum principium: Omnis
effectus continetur aliquo modo in causa.

Π. Deinde, cum inter illas creaturarum perfectiones mul-
tas imperfectiones permixtas esse conspiciamus, Deum vero
infinite perfectum esse sciamuS, affirmando de Deo id, quod
in illis perfectionibus positivum est, simul negamus de ipso
vel removemus ab eo quidquid imperfectum in illis permix-
tum deprehenditur, et sic utimur via negationis vel remotionis.

ΠΙ. Animadvertendo denique perfectiones illas omneS,
quas Deus creavit, longe minores esse quam illas, quas
creare potest, de ipso affirmamus omnes perfectiones sine
ullo limite3 et haec via, qua perficitur nostra de Deo
cognitiO, dicitur via eminentiae. Ad rem S. Doctor: «Tri-
pliciter», ait, «ista de Deo dicuntur3 primo quidem affirma-
tive, ut dicamus: Deus est sapiens, quod quidem de eo
oportet dicere propter hoc, quod in eo est similitudo
(exemplar) sapientiae ab eo defluentis:‚ quia tamen in
Deo non est sapientia, qualem nos intellegimus et nomi-
namus, potest negari ut dicatur: Deus non est sapien53
rursus quia sapientia non negatur de Deo, quia lpse
. deficiat a sapientia, sed quia supereminentius est in ipSO,
quam dicatur aut intellegatur, ideo oportet dicere, quod
Deus sit supersapiens ¹.

¹ De potentia q. 7, a. 5 ad 2. —- Cf. etiam Jungmann, De
Deo uno p. 35.

