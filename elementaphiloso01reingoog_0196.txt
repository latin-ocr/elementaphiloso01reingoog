 

1 70 THEOLOGIA NATURALIS.

CAPUT 11.

DE ARGUMENTIS THEOLOGICIS, QUAE A
POsTERIORI AFFERUNTUR.

ARTICULUS 1.
DE ARGUMENTIS METAPHYSICIS.

Praenotarnen. Argumenta metaphysica ea sunt, quae
notionibus innituntur metaphysicis Quae quidem notiones
ex rebus huius mundi sensibilibus sunt desumptae, ita χ
tamen, ut a condicionibus omnibus materialibus abstrahant ¹. f
Praecipuae vero ex his rationibus sunt: motuS, efficientia,
contingentia, limitatio vel gradus entitatiS‚ aeternitas pos-
sibilium. 1

Unde quinque distinguunt argumenta metaphysica, ξ
mmirum:

1. argumentum ex motu (cineseologicum‚ a voce κίνησις
= motus)3

2. argumentum ex efficientia rerum novarum (cosmo·
logicum)3 ³

3. argumentum ex contingentia rerum mundanarum (al-
loiologicum, a voce ἀλλοῖος, diversuS, vel ἀλλοιόω, mutare);

4. argumentum ex gradibus entitatis rerum mundanarum
(henologicum, a voce ἓν = unum, curn hoc argumento ad
unum principium supremum omnis entitatis assurgamus);

5. argumentum ex aeternitate possibilium (ideologicum,
cum innitatur aeternitate essentiarum rerum, prout in or-
dine ideali nobis apparent). Differunt haec quinque argu·
menta inter se eo, quod sunt quasi quinque viae, quibus
ex cognitis diversis creaturarum praedicatis conducimur
ad unum eundemque Deum (ens a se), sub diversis con·
ceptibus sese nobis manifestantem. Argumento enim ex

 

¹ Cf. ea, quae de notionibus metaphysicis diximus in logica
vol. I, 15.

