272 ETHICA. PARS GENERALIS.

Ι. Utrum discrimen , quod inter actiones moraliter
bonas et actiones moraliter malas homines communiter
ponunt, sit ipsis actionibus intrinsecum an extrinsecum.

II. Si intrinsecum est illud discrimen, qualis sit ratio
illa obiectiva, ex qua oritur.

CAPUT 1.

DE EXSISTENTIA INTRINSECI DISCRIMINIS
INTER BONUM ET MALUM MORALE.

Thesis. Sunt actiones intrinsece honestae vel inhonestae.

status quaestionis. Esse discrimen aliquod inter di-
versas actiones moraleS, ita ut dividi possint in actiones
honestas et inhonestas , communiter a philosophis ad-
mittitur. Sed de natura huius discriminis non con-
veniunt.

1. Multi enim rationem huius discriminis actionibus
ipsis omnino extrinsecam esse volunt, quorum sententia
vocatur positivismus moralis. Ad duas vero classes asser·
tores huius sententiae reduci possunt:

a) Prior est classis eorum, qui rationem huius discri-
minis ab ipso homine ortam esse contendunt3 et

α) alii quidem a legibus civilibus, ita Hobbes ¹3

β) alii ab opinione publica et traditione , inter quos
St-Lambert (1717—1803) multique moralitatis, «indepen-

¹ Thomas Hobbes (1588—1679), philosophus Anglus et em—
pirismi parens, Multa de rebus moralibus, religiosis, civilibus
conscripsit. Inter alia haec docet: «Regulas boni et mali, iust
et iniusti, honesti et inhonesti esse leges civiles, ideoque, quod
legislator praeceperit, id pro bono, quod vetuerit, id pro malo
habendum esse. . . . Ante imperia iustum et iniustum non exsi-
stere . . . actionemque omnem sua natura adiaphoram esse; quod
iusta vel iniusta sit, a iure imperantis provenire. Reges igitur

legitime, quae imperant, iusta faciunt imperand03 quae vetant,
vetando iniusta» (De Cive c. 12, ξ Ι).

