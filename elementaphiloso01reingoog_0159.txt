DE TEMPORE CREATIONIS ANIMAE HUMANAE. 133

Repugnat etiam creatio animae a parentibus. Productio
enim totius substantiae ex nihilo¹ rationem sufficientem
habere non potest in ente quodam ab alio exsistente, quod
scilicet habeat esse receptum, sed ab eo tantum fieri potest,
cuius essentia est esse, ab ente scilicet a se, i. e. a Deo,
Creatio praeterea virtutem infinitam expostulare videtur.
Inter nihil enim totius substantiae finitae et esse eiusdem
est dzkproportio infinita. Unde ad transitum illum ex nihilo
ad esse efficiendum potentia infinita requiri videtur ².
Ceterum nulla umquam virtus creata ex nihilo sui et sub-
iecti quicquam produxit. Universali enim experientia scimus
productiones substantiales omnes, quae his in terris fiunt
ab agentibus naturalibus ‚ non esse nisi transformationes
materiales

Repugnat denique Rosminii sententia, quia anima, quae
est sensitiva tantum, ideam entis in se exprimere nequit.
Quomodo vero, idea entis manifestata, anima spiritual& ex
sensitivae animae transmutatione oriatur, concipi non potest,
quia sunt ideae illae repugnantes vel insociabiles ³. Ergo

admittendum est singulas animas humanas a Deo im-
mediate creari.

AR'r1cusz 11.
DE TEMPORE CREATIONIS ANIMAE HUMANAE.

ξ 1. praeexsistentia animarum refellitur.

Platonis erat sententia animas humanaS, priusquam
corporibus suis coniunctae sint, in astris puriorem vitam
degisse, postea vero sceleris luendi causa in his corpo-
ribus inclusas esse.

¹ Quid sit creatio, recole ex iis, quae in cosmologia declarata
sunt vol. I, 375,

² Cf. Boedder, Theol. nat. p. 272 et 274.
⁸ Cf. vol. I, 25.

