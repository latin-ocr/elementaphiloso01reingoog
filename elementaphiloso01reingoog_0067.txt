ἶ OBSERVATIONES INSTITUUNTUR PHYSIOLOGICAE. 41

Ι

, Reflectorii motus non necessario omnes ex cerebro
y oriuntur, sed possunt ex medulla procedere, ut reflectorius
’ qui dicitur medullaris. Motuum vero spontaneorum sedes
est cerebrum. Debet enim esse ibi, ubi est appetitus
a quo imperantur tales motus. Sed appetitus organum
ex iis, quae supra diximus, scimus esse cerebrum. Vis
autem motus illos exsequens vel traducens diffusa est in
musculis et lacertis et nervis membrorum. Musculi enim
cum centris motoriis in cerebro nervis motoriis coniuncti
sunt, ita ut, si nervi ab his partibus sunt separati, iam
nihil ad movendos musculos valeant. Ex his centris sub
influxu perceptionis et appetitionis vis movendi ad mus·
culos transmittitur ¹.

Localizationem denique centrorum motoriorum quod
attinet, longum est omnes physiologorum opinationes hac
de re referre. Generatim autem ipsa in substantia cor·
ticali reponunt, dum cerebellum communiter docent in·
servire ad motus secundum perceptiones habitas recte
disponendos et coordinandos ³.

Scholion. De processu generali, secundum quem fit in
nobis sensatio ⁸.

Experientia evidenter constat sensationem non fieri
e0, quod potentia sentiendi e nobis transeat ad rem, sed
e0, quod res cognita est quodammodo in nobiS, iuxta
illud principium Scholae: Cognitio contingit secundum quod
cognitum est in ipso cognoscente. Experimur enim opera-
tionem illam cognitionis esse in nobis operationem vitalem.

 

¹ Huius rei repraesentationem sensibilem habes in schemate
motuum fig. 10 repraesentato.

² Qui plura de hac re legere desiderat, adeat Mercier 1. c.
p. 180 sqq. Item Landois 1. c. p. 784 et 813.

⁸ De hac re plura invenies apud Mercier l. c. p. 132—139.
Lehmen 1. c. 11, 287 sqq.

