DE SIMPLICITATE ET SPIRITUALITATE DEI. 207

ART1cuLus IV.
DE SIMPLICITATE ET SPIRITUALITATE DEI.

ξ 1. Simplicitas et spiritualitas Dei probatur.
Thesis. Deus est simplex omnino substantia spiritualis.

status quaestionis. Scimus ex praecedenti thesi Deum
esse substantiam distinctam a mundo et supra ipsum in·
effabiliter excelsum. Iam vero quaeritur de entitate huius
ineffabilis substantiae. Quam quidem entitatem hic con-
tendimus tantae esse perfectionis , ut a Deo removenda
sit omnis compositio physica et metaphysica eique tri-
buenda spiritualitas perfecta ¹.

Quae thesis statuitur contra communem errorem gen-
tilium, qui Deum corporalium membrorum lineamentis
circumscribi putaverunt , necnon contra materialistas et
pantheistas omneS, de quibus supra.

Theologice autem spectata thesis nostra fide tenenda
est. Etenim:

’ 1. «Spiritus est Deus,>› dicit Christus Dominus mulieri
Samaritanae, «et qui adorant eum, in spiritu et veritate
oportet adorare» (10. 4, 24).

2. Concilium vero Vaticanum docet Deum esse unam,

singularem , simplicem omnino et incommutabilem sub·
stantiam spiritualem.

Hoc idem iam antea Concil. Lat. IV definierat.

Thesis probatio per partes,
Pars J. Deus est substantia simplex omnine. Probatur

1. Argumenta generali. a) Deus est ens a se. Sed quid-
quid est in ente a se, est ipsum esse actu per se ex-

 

’ ¹ Quid sit simplicitaS, quid et quotuplex compositio, quid et
quotuplex spiritualitaS, recole ex iis, quae in anthropologia (supra
p. 105 et 116) declarata sunt.

 

