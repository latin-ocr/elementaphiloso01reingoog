 

„Urs-‘315¹' τυ, - =

DE INFINITA DEI PERFECTIONE. 193

Dicendo Deum esse infinite perfectum contendimus
ipsum esse absolute perfectum , ens scilicet quod habet
actu omnimodam plenitudinem entis sub omni respectu, ita
ut maius, i. e. perfectione qualibet perfectius, cogitari
nequeat.

'rhesis probatio. Ι. Deum esse infinite perfectum iam
indirecte ostendimuS, cum ens finitum demonstravimus non
posse esse a se ¹. Maioris vero claritatis causa argu-
mentum illud sic resumitur:

Nullum ens finitum potest esse a se.

Atqui Deus est ens a se.

Ergo Deus non est ens finitum.

Sed ens actu exsistenS, quod non est finitum, est in-
finitum3 non enim datur medium.

Ergo Deus est ens infinitum.

II. Directe vero hoc idem sic probatur:
Deus est ens a se.

Atqui ens a se est ipsum esse subsistens, i. e. ipsum
esse actu exsistens per se. Nam in ente a se, cum nurn-
quam de potentia exsistendi ad actum exsistendi transierit,
sed necessario actu exsistat, non potest distingui essentia
possibilis , quae exsistentia actuali donata sit, sed ex-
sistentia actualis pertinet ad ipsam essentiam. Proinde
ne mente quidem cum fundamento perfecto in re in ipso
distingui potest essentia et exsistentia ². Sed ens actu
exsistens , in quo sic ne mente quidem distingui potest
essentia et exsistentia, est ens in quo idem est essentia
et exsistere ‚ ens cuius esse est actu exsistere , ita ut nulla
alia eius definitio essentialis tradi possit nisi illa: «Qui
est». Tale autem ens est ipsum esse actu exsistens
per se.

¹ Cf. vol. 1, 408. ² Vol. Ι, 235 sqq.
Reinstadler, Elem. philos. schol. 11. 13

