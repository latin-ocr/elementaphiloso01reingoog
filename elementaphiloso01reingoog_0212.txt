186 THEoLooxA NATURALIS.

Notandum proinde est nos hic nullo modo contendere
omnes homines ‚ sine ulla exceptione, Deum semper agno·
visse. Admittimus enim semper fuis'se qui Deum esse
negaverint, immo ultro fatemur atheismum interdum a
falsis philosophis ad notabiliorem numerum hominum
serpsisse. Sed hi sunt morbi spirituales, qui veniunt et
recedunt3 hoc unum contendimus: genus humanum qua
tale semper numen quoddam supremum agnovisse.

Dicimus autem genus humanum semper numen quod-
dam supremum agnovisse. Quia hic sermo non est de
cognitione explicita et clara Dei infiniti, creatoris om-
nium, sed de cognitione eius confusa et implicite con-
tenta in idea, e. g. legislatoris cuiusdam supremi, qui sit
causa discriminis boni et mali moraliS, vel etiam in idea
ordinatoris cuiusdam supremi huius ordiniS, cuius auxilium
implorandum sit, ira placanda, alia huiusmodi.

Quam quidem persuasionem apud gentes antiquitatis
revera exstitisse ‚ constat testimonio veterum scriptorum,
qui omnes , ut Cicero et Plutarchus , expresse testantur
in universa terra (quantum eis cognita erat) nullam fuisse
gentem, cuius mentem non imbuerit aliqua deorum opinio,
- Nostris vero temporibuS, cum universa terra ita nobis
patefacta sit, ut omnes gentes maiores cognoscamus, po-
sitive constat nullum esse populum, qui religione et proinde
idea aliqua Dei imbutus non sit. Quaecumque autem in
contrarium afferuntur, nullius sunt valoris, quia oriuntur
ex observatione perperam instituta sive propter negle-
gentiam sive propter ignorantiam veri sensus nostrae
thesiS, sive propter praeiudicia ¹.

 

 

¹ «Von den religionslosen Menschen gilt bis heute dasselbe‚
was von den sprachlosen (Hiickels Alalen) und den feuerlosen:
man findet sie in gewissen Systemen, weil sie eben hineinpassen; ἵ
in der Wirklichkeit aber sind sie nicht nachzuweisen» (Saussaye, ;
'Religionsgeschichte p. 13).

 

