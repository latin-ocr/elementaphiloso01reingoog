354 ETch. »Ans smmum&

111. Sed quaeri potest, utrum principi tyrannice po-
testate sua abutenti subditi oboedire debeant, an eidem
resistere possint, immo debeant.

Yjaerannus autem dicitur princepS, qui suprema sua pote-
state abutitur pro proprio commodo iniquis regens legibus,

Iam vero in hac tam salebrosa quaestione variae
sunt quae a scriptoribus referuntur sententiae. Unde pro
munere nostro satis erit, ex iis omnibus, quae ab ipsis
statuta sunt, ea tantum breviter rettulisse, quae vel omnino
certa vel verisimiliora esse videntur.

Imprimis autem notandum est triplicem distingui posse
resistentiam. Est enim: 1. resistentia passiva, quae mere
in non-oboediendo consistitz, 2. resistentia activa non vio-
lenta, qua adhibentur media legitima ad leges iniquas
removendas vel tyrannidem evertendam, v. g. libri, contio-
neS, petitiones ete.; 3. resistentia activa· violenta seu armata.

Quibus praenotatiS, haec statuenda esse videntur:

1. Certum est non solum licitam, sed etiam praeceptam
esse resistentiam passivam, quoties tyrannus aliquid prae-
cipit, quod iuri naturali vel divino contrarium est. Auc-
toritas enim principis auctoritati divinae contraria aucto-
ritas nulla est: patet ex dictis circa originem auctoritatis

2. Item certum est resistentiam activam non violentam
licitam esse contra iniustum regimen tyranni. Hoc enim
in casu subditi utuntur iure ab ipsa auctoritate iisdem
concessa

3. Violentam vero resistentiam quod attinet , distin-
guendum est: ’

a) Si tyrannicus potestatis abusus non cst excessivus,
auctores tenent non licere contra tyrannum insurgere
resistentia violenta. Nam eiusmodi insurrectiO, aiunt, fere
semper graviora mala secum fert quam tyranniS, si haec
non est excessiva.

b) Si excessiva est , talis scilicet , ut cum sufficienti
rerum tranquillitate stare non possit, tunc:

