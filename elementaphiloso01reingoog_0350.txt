324 ETHICA. PARS SPECIALIS.

vigere et viguisse sciamuS‚ a divina providentia ordinatum
esse tenemus Certum est enim absque inaequalitate ho·
minum multas virtutes sociales exerceri non posse. Ce-
terum quidquid est de hac divinae providentiae ordina·
tione , experientia omnino constat, si quae mala ex iure
proprietatis privatae in societatem irruerunt, ea ex ipso
non per se, sed per accidens irruisse: non per usum, sed
per abusum. Verum proinde remedium non est in so-
cialismo quaerendum, sed in vitiis exstirpandis virtutibus-
que, caritate praesertim et iustitia, colendis ¹.

2. Systema socialistarum practice impossibile est, Longum
est omnia incommoda enumerare , quibus hoc systema
laborat. Satis erit haec breviter indicavisse:

a) In determinanda quantitate et qualitate rerum pro-
creandarum magna erit difficultas. «Nam haec est norma
et regula productionis, Nimirum socialistae volunt tollere
‚anarchiam productionis‘ et in hunc finem omnia bona
productiva in dominium totius societatis transferre eidem·
que exclusive procreationem et distributionem rerum pro-
ductarum reservare. Nemo ergo poterit rem quamcum-
que privatim conficere vel vendere. Hinc, ne ipsa civitas
temere res gignat, debet ante omnia scire, quantum in
unoquoque genere pariendum sit. Hanc autem notitiam
acquirere non potest nisi praevia inquisitione. Debebit
ergo quaelibet familia , quae sibi videantur necessaria,
officialibus manifestare, ut dein, collectis undique elenchis
rerum necessariarum, in communi aliquo totius societatis
concilio a viris delectis summa rerum procreandas-um
accurate computetur. Quod certe negotium innumera·
biles scriptiones et integrum exercitum scribarum re-
quireret.» ·

b) Maior erit difficultas in ratione laboris publici per
totum regnum ordinanda et praesertim in laboribus distri-

¹ Cf. lit. encycl. Rerum novarum.

