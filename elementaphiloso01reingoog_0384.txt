358 Ermca. PARS smmum.

Species. Bellum communiter dividitur:

1. Ratione moralitatis eius in iustum et iniustum.

, Bellum iustum illud est, quod fit ex iusta causa.

Bellum iniustum, quod ex iniusta causa suscipitur.

2. Ratione finis, in defensivum et offensivum.

Bellum defensivum, si sensu stricto haec vox sumitur,
illud est, quod suscipit gens ad iniuriam imminentem vel
iam coeptam (iniuriam in fieri) a se arcendam.

Bellum vero offensivum geritur, ut iniuria iam facta
vindicetur vel reparetur ¹.

ἓ 2. De liceitate belli.

Thesis. Bellum, debitis servatis condicionibus, inhonestum
dici non potest.

Status quaestionis. Ex iis quae servari debent con·
dicionibus aliae requiruntur in bello suscipiend03 aliae, in
bello gerendo,

I. In bello suscipiendo tres secundum S. Doctorem ²
requiruntur, nimirum:

1. Auctoritas suprema: «non enim pertinet ad personam
privatam bellum movere, quia potest ius suum in iudicio
superioris prosequi. Similiter etiam convocare multitudi-
nem, quod in bellis oportet fieri, non pertinet ad pri-
vatam personam.» ⁸

2. Causa iusta et necessaria, quae potest esse triplex:

« a) Defensio contra aggressionem actualem bonorum
vel vitae subditorum ex parte hostiurn.

¹ Vulgari sermone bellum defensivum et bellum offensivum
minus stricte sic definiuntur: «celui qui prend les armes pour
repousser un ennemi qui l'attaque, fait une guerre de'fensive. Celui
qui prend les armes le premier et attaque une nation qui vivait
en paix avec lui, fait une guerre offensive» (de Vattel‚ Le droit
des gens).

² S. theol. ΙΙ, ΙΙ, q. 40, a. 1. ⁸ Ibid.

