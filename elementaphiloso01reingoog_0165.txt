 

FINIS ULTIMUS HOMINIS DETERMINATUR. 139

tudo illa Dei expressa. Perfectissimus proinde erit homo
ille, qui curat, ut Deum sibi proponat tamquam obiectum
intellectus et voluntatis «Noverim te, ut amem te 1» In
his enim duobus consistit eius finis ultimus, de quo iam
superest, ut nonnulla maximi momenti declaremus.

 

LIBER 111.
DE CAUSA FINALI HOMINIS.

CAPUT I.
FINIS ULTIMUS HOMINIS DETERMINATUR.

Praenotiones. Finem ultimum generatim scimus esse
illum, ad quem alii fines ordinantur, cum ipse ad ulteriorem
non ordinetur.

Agitur vero hic non de fine ultimo hominis extern0,
quem in theologia naturali dicemus esse gloriam Dei ex-
trinsecam, sed de fine hominis ultimo interne, id est, de
fine, qui in ipso homine nulli alii subordinatur ¹.

Quem finem ultimum hic inquirimus naturalem abs-
trahendo scilicet ab ordine supernaturali, ad quem homo
de facto elevatus est, ita ut activitatis et evolutionis nostrae
illum tantum terminum ultimum consideremuS, qui est
secundum vires et exigentias naturae humanae. Iam vero
finem illum in communi scimus consistere in universali bono
realiter consequendo, Compertum enim habemus esse in
homine naturalem tendentiam in bonum universale ‚ ut
in ipsius finem ultimum (p. 72). Cui appetitui correspondere
debet tamquam terminus hoc bonum realiter consequendum,
cum universali inductione constet in genere nullum motum
naturae esse inanem ² neque quisquam serio de hac re
dubitare possit. Praeterea creatoris mundi sapientiae et

¹ Cf. vol. 1, 310 et 311. ² Ibid. 166 et 167.

