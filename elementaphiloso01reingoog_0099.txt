DE OPERATIONIBUS VEL ACTIBUS VOLUNTATIS. 73

Proinde, sicut intellectus nihil intellegit nisi sub lumine
notionis universalis entis ut veri, ita etiam voluntas nihil
vult nisi sub influxu rationis universalis entis ut boni.
Bonum universale vult primario et propter se, bona autem
particularia secundario et propter bonum universale.

Iam ver0, quod volumus propter se, dicitur finis, quia
est id, quo obtent0, operatio voluntatis desinit3 ea autem,
quae appetimus propter finem, dicuntur media ¹.

Quare universale bonum, cum tale sit, ut totam volun·
tatis capacitatem expleat, nec aliud quicquam extra ipsum
inveniri possit quod appetatur, dicitur etiam finis ultimus,
quia in ipso voluntas ultimo quiescit, vel etiam beatitudo,
quae est ,«status omnium bonorum aggregatione per-
fectus» ³. Proinde recte dicitur etiam: «Finis ultimus
hominis est universale bonum vel beatitudo in genere.» ⁸

ARTICULUS 11.
DE OPERATIONIBUS VEL ACTIBUS VOLUNTATIS.

ξ 1. De actibus voluntatis generatim.

I. Notio voluntarii. Motus vel actus appetitus ratio-
nalis dicitur voluntarium. A Schola definiri solet: «actio
ab interno principio procedens cum cognitione finis ›> ⁴.

Ad rationem igitur voluntarii constituendam duo re-
quiruntur: 1⁰ aliqua cognitio finis, vel eius quod voluntas
intendit, ex parte intellectu53 et 2⁰ exercitium voluntatis
consentientiS.

Actus appetitus sensitivi , quoties fiunt in nobis sine
cognitione rationali finis, i. e. sine intellectus advertentia,

 

¹ Cf. vol. Ι, 310. ² Boethius, De consol. l. 111, c. 2.

⁸ Huius beatitudinis uberior explicatio fiet in theologia naturali.

⁴ Cf. S. Thon, S. theol. Ι, 11, q. 6—17; item Suarez, De
voluntario et involuntario disp. 1, sect. 1—4. Meyer, Instit. iuris
natur. 1, 61 sqq. Marc, Inst. morales 1, n. 271 sqq.

