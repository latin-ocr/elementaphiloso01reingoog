240 Timorem». nunnus,

II. Quomodo libertas Dei cum eius immutabilitate com-
poni possit.

Certi sumus Deum esse liberum ‚ item decreta Dei
esse immutabilia vel, ut aiunt, Deum esse moraliter immu-
tabilem ¹. Quomodo vero haec duo inter se cohaereant,
perspicere non possumus , quia sufficientem cognitionem
libertatis et immutabilitatis in Deo non habemus, Sed
eadem de causa nec evidentem inter illas duas proprietates
perspicere possumus contradictionem.

Quapropter valde imprudens esset ille, qui, dum ali-
unde certitudinem circa exsistentiam illarum duarum pro-
prietatum habet , nihilominus propter difficultates , quae
hac in re oriri possunt, dubitaret vel etiam alterutram
ex illis proprietatibus negaret.

Etsi autem quaestionem illam perspicue solvere non
possumus, aliquo tamen modo haec omnia illustrari pos-
sunt, per distinctionem scilicet inter entitatem actus divini
in se consideratam et multiplicem eius respectum. Actus
divinus , sic aiunt philosophi et theologi, in sua entitate
est necessarius et omnino immutabilis3 secundum re·
spectum ver0, quem habet ad res finitas ‚ indifferens
est , ita ut indifferenter ad illam vel ad aliam termi-
nari possit. Ex qua terminatione actuali actus divini
ad talem vel talem rem finitam non oritur, relate ad
Deum, nisi mutatio extrinseca et relatio rationis, Nihilo·
minus libertas in Deo non est aliquid extrinsecum
Deo , sed proprietas ipsi intrinseca, quia illa indiffe-

¹ Immutabilitas moralis Dei consistit in eo, quod Deus non
potest mutare decretum liberum et aeternum &oluntatis suae. Oppo-
nitur immutabilitati eius physicae, qua fit, ut nihil possit de novo
acquirere neque quicquam amittere. Prior immutabilitas defluit ex

hac secunda, ut cuique facile apparet. De immutabilitate Dei
generatim intellecta supra diximus p. 224 sq.

 

 

