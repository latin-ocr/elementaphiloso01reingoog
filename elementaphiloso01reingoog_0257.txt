. nn scmN‘rlA Dm. 231

1. Obiecta simplicis intellegentiae, i. e. mere possi-
bilia Deus videt in ipsa sua essentia simpliciter, quatenus
illam videt tali vel tali modo imitabilem ad extra.

2. Obiecta vero scientiae visionis Deus videt, non
praecise in sua essentia, quatenus est essentia, sed in sua
voluntate, i. e. in decreto suae voluntatis, quo decrevit
illa futura esse, i. e. Deus videt illa fuisse vel esse vel
futura esse, quia voluit ea esse tali vel tali tempore. Quod
quidem sic probant:

Medium, quo Deus res alias a se cognoscit, non potest
esse extra Deum, alioquin Deus in sua cognitione esset
dependens ab ali0, quod repugnat eius infinitae per-
fectioni. Sed in ipso Deo medium illud non potest esse
aliud nisi ipsa ratio, propter quam res illae sunt id omne,
quod sunt. — Porro quando agitur de mere possibilibUS,
bene concipitur essentiam, quatenus simpliciter est essentia
tali vel tali modo imitabilis, esse rationem , qua possi-
bilia sunt possibilia3 sed quando agitur de rebus actua-
libus, haec ratio non sufficit. Actualia enim non solum
sunt possibilia, sed etiam actu exsistunt. Cuius actualis
exsistentiae ratio non potest esse ipsa Dei essentia qua
talis. Si enim ipsa Dei essentia, quatenus est exemplar
omnium rerum, esset ratio sufficiens actualis exsistentiae
rerum actualium, omnia possibilia aequo iure exsisterent.
Dicendum est ergo in Deo rationem, qua actualia sunt
actualia, esse liberum decretum voluntatis divinae de·
terminantis alia possibilia aliquando futura esse, alia non.
Proinde Deus videt in sua essentia omnia futura, non
quatenus essentia est, sed quatenus est determinata per
liberum decretum divinae voluntatis determinantis alia
possibilia aliquando futuraesse, alia non.

Quae cum ita sint, Dei cognitionem, qua futura libera
conspicit, eodem modo sic explicant:

Futura libera absoluta, dicunt, Deus cognoscit scientia
visionis in suis decretiS, quibus pro talibus actibus con-

