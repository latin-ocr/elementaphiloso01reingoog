'PRAENOTIONES

I. Ethicae definitio. Ethica (ἦθος) est: scientia recti
ordinis' actuum humanorum per suprema eius principia, na·
turali lumine comparata. Dicitur:

1. scientia, i. e. cognitio per causam, sicut rem vol. I, 1
definivimus,

2. recti ordinis actuum humanorum. Quibus verbis
indicatur obiectum ethicae.

a) Obiectum enim eius materiale sunt actus humani,
i. e. actus illi, qui ab homine deliberate et libere ponun-
tur ¹. Actus proinde, qui vocantur hominiS, actus spon·
tanei et actus non voluntarii ², curn a voluntate electiva
non procedant, in ethica per se non considerantur. Qua
nota ethica iam distinguitur ab omnibus aliis scientiiS,
quae de actibus humanis non disserunt, puta ab onto-
logia vel a cosmologia3 convenit vero cum iis, quae de
ipsis his actibus agunt, etsi sub alio respectu, ut fit in
anthropologia, ubi de natura et exsistentia libertatis in-
stituitur sermo.

b) Obiectum autem formale ethicae est «rectum morale»,
seu ordo debitus in illis actibus humanis ponenduS‚ ut
finem suum' libera voluntas 'assequi possit. Rectitudo
proinde illa, qua constituitur obiectum formale ethicae,
non est rectitudo qualiscumque actuum etiam liberorum,
sed est rectitudo illa, quae homini convenit praecise qua-
tenus homo est, etex qua fit , ut dici possit homo bonus.

¹ Recole quae de voluntario supra p. 73» sq. declarata sunt.
² Cf. supra p. 74.

