-ffi‘TTWE'a‘V , “ ἡ·

1)ss DOCTR. SCHOL. CIRCA DEI COGNITIONEM NATURALEM. 169

Leibniz denique eodem modo sic progressus est:
Possibile est Deum exsistere, si quidem in hoc nulla in·
volvitur repugnantia. Atqui si Deus possibilis est, exsistit,
quia Deus pure possibilis non est id, quod intellegitur
Deus. Ergo Deus revera exsistit.

Argumentationes illae omnes a plerisque scholasticis
reprehenduntur, idque iure , quia de ordine logico ad
ordinem realem, ontologicum, sine ratione sufficienti trans·
eunt. Ex eo enim, quod Deus intellegitur ut enS, quo
maius cogitari nequit, recte concludis ipsum concipiendum
esse ut revera exsistentem, non autem hac sola argumen-
tatione deducere poteris ipsum revera exsistere.

Potest tamen hic transitus legitime institui, ita ut ar-
gumentatio ex idea Dei legitime aequisita, non innata,
prorsus valeat. Ratiocinando enim sic e. g. procedi
potest: Est in mente mea notio entiS, quo maius cogitari
nequit, cum sit notio summi et universalis boni. Sed haec
notio non potest esse inane figmentum mentiS, cum sit
principium motus naturalis voluntatis ad ipsum illud uni·
versale bonum. Est ergo haec notio obiective realiS.
Ergo exsistit enS, quod sit summum bonum , et proinde
summum ens vel Deus.

Sed haec argumentatio non est nisi alia forma vel
pars quaedam argumenti, quod desumitur ex naturali de-
siderio beatitudinis, et de quo ·altero in capite sumus
dicturi.

Quae cum ita sint, scholastici communiter hac in re
non admittunt nisi argumentationes a posteriori, argumenta
scilicet metaphysica, physica, moralia: de quibus iam in
hoc quod sequitur capite dicendum est.

