 

DE IMMORTALITATE ANIMAE. 155

animae propter suam culpam ex fine illo excidant necne,
quaeretur in theologia naturali.

Thesis probatio. 1. Ex natura animae et sapientia
Creatoris. «Ex natura, molitione, indole operum duratio
temporis, cui ab auctore destinata sunt, dignoscitur. Sed
Deus animam humanam creavit spiritualem , simplicem,
incorruptibilem, quae non indigeat corpore, ut sit et vivat,
quae, a nulla vi creata exsistentia et vita privari possit3
eandemque capacem fecit, ut nobilissimo fine summaque
felicitate perpetuo fruatur. Ergo non ad tempus determi—
natum, sed ad aeternitatem hoc suum opus destinavit.» ¹

Sed Deus nihil'facit frustra.

Ergo anima humana in perpetuum vivet.

2. Ex desiderio innato beatitudinis. Est in voluntate
nostra motus naturalis ad universale bonum (p. 72).

Sed motus ille naturalis voluntatis nostrae non potest
esse inanis (p. 139 et vol. I, 166 et 167).

Atqui inanis esset motus ille naturalis, si anima hu-
mana, post mortem supersteS, non viveret in perpetuum.

Anima enim post mortem superstes certo sortem suam
futuram curaret. Tunc autem aut certo sciret se in per-
petuum non victuram esse vel saltem de illa exsistentia
futura dubitaret, aut vana illusione et errore hac in re
implicata esset.

In priore casu certitudo vel timor felicitatem amit-
tendi perturbaret boni perfecti fruitionem3 in altero
vero casu, haec ipsa dubitatio vel illusio esset malum,
quod perfectam intellectus beatitudinem impediret. Prae-
terea admitti non potest Deum sanctum et veritatis ama-
torem velle animam humanam hac vana illusione im-
plicatam esse ².

¹ Pesclz 1. c. ΙΙΙ, 196. Tongiorgi, Psyeh. n. 236 et 237.
² Cf. S. Tltom„ S. theol. 1‚11, q. 5, a. 4. Lessius, De summo
bono l. 3, n. 109.

