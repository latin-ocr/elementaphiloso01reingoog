DE VOLUNTATE DEI. 245

2. Benzgnitas (bonitas), cuius praecipuus actus est amor,
quo Deus in nos fertur. Est autem iuxta Lessium: na·
turalis eius propensio ad communicandum se inferioribus
seu creaturis pro captu cuiusque.

Esse Deum benignum, scimus non solum a priori, ex
eo scilicet, quod omnis perfectio simplex ei convenire
debet, sed etiam a posteriori ex effectibus a Deo in crea-
turis productis. Quanta vero in his omnibus sit Dei be·
nignitas, apparet vel solo rationis lumine cuique conside-
ranti: qualis sit qui amat nos , quales sint quos amat,
qualia bona conferat, quonam fine (ultimo secundario) amet.

Sed haec omnia beneficia, etsi rationi humanae stu-
penda, parva sunt et nullius momenti, si cum iis com-
parantur, quae per Christum Iesum «maxima et pretiosa
nobis promissa donavit» (2 Petr. 1 , 4) in ordine super-
naturali: «Sic enim Deus dilexit mundum, ut Filium suum
unigenitum daret» (Io. 3, 16).

Ad hanc Dei virtutem revocantur praecipue:

a) Liberalitas, quae est Dei benignitaS, quatenus bona
sua libenter et abundanter largitur solo amore bonitatis
propriae diffundendae.

b) Magnfficentia‚ vel Dei benignitas, quatenus res ma-
gnas et excelsas in utilitatem nostram exsequitur.

c) Mscrzkordia est Dei benignitaS, quatenus per eam
voluntas divina incitatur ad opitulandum miseriae crea-
turae eamque depellendam.

Sciendum tamen est in Deo misericordiam non esse
talem, qualis est in nobis: nos enim de malo alieno com·
tristamur et ex hac tristitia ad miseriam proximi sub-
levandam movemur. «Tristari autem de miseria alterius
non competit De0, sed repellere miseriam alteriuS, hoc
maxime ei competit ¹.

¹ S. Thone„ S. theol. I, q. 21, a. 3 c: Utrum misericordia
competat Deo· — Circa Dei misericordiam magno cum fructu legi

