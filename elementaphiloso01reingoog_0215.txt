' ι
APPENDIX AD LIBRUM Ῑ. DE ATHEISMO. 189

a) Certum est posse esse et revera esse homines, qui no-
tione eapressa‚ clara, dictincta um‘us Dei, auctoris supremi
totius naturae, destituantur. Hoc enim experientia con-
stat. Tales fuerunt e. g. homines , qui in Australi con-
tinente per tot annos latuerant.

b) Certum est non posse esse homines rationis usu prae·
ditos, qui ita Deum ignorent, ut notione eius implicita et
confusa destituantur. Omnis enim homo , cum ad annos
discretionis pervenit, eo ips0, quod bonum et malum
discernit, implicite in lege illa morali absoluta legislato-
rem supremum agnoscit. — Praeterea ex diversis argu-
mentiS, quibus Dei exsistentia probatur, luculenter constat
intellectum nostrum ex contemplatione rerum mundana·
rum tam facili discursu Deum agnoscere, et voluntatem
nostram bona particularia appetendo tam naturali impetu
in bonum universale ferri, ut optimo iure cum SS. Patribus
notionem Dei hominum cordibus quasi inseminatam esse
dicere possimus

2. Quoad atheos positivos.

a) Communius admittitur et certum esse videtur non posse
esse atheos positiVOS, qui certi sint, i. e. qui sine ulla er-
randi formidine sciant Deum non exsistere. Nam argu-
menta , quae ad probandam Dei exsistentiam afferuntur,
tanti sunt momenti , ut eum ‚ qui de ipsis cogitat, ali·
qualiter saltem movere debeant.

b) Certum csse videtur esse posse atheos positiv08‚ qui
etiam ad longius tempus serio iudicent, sed iudicio opi-
native ¹, Deum non esse. Hoc enim probari videtur ex-
perientia. Sed ex ipsa natura argumentorum , quae in
favorem exsistentiae Dei afferuntur, item certo seimus
talem opinionem stare ,non posse sine gravi imprudentia
vel gravi neglegentia.

¹ Cf. vol. Ι, 177.

