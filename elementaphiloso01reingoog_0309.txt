SENT. ERRONEAE DE RATIONE MORALITATIS REFUTANTUR. 283

IV. De sententia scholastica. scholastici communiter
distinguunt inter moralitatis normam proximam et nor·
mam remotam. Norma vero moralitatis dicitur ratio ob-
iecffva, qua actionibus humanis honestas vel inhonestas
vel indifferentia convenit, quatenus est regula seu criterium
intellectus nostri in diiudicanda actionum qualitate ¹. Qua
distinctione adhibita, sic docent:

1. Norma proxima bonitatis et malitiae moralis pro
homine est eiusdem natura rationalis ‚ ita ut ratio boni-
tatis vel malitiae moralis actionum humanarum, formaliter
considerata, consistat in convenientia vel disconvenientia,
quam proxime habent cum ratione humana practica, qua·
tenus haec essentialem naturae humanae rationalis direc-
tionem in finem exhibet.

2. Norma ultima bonitatis et malitiae moralis earun-
dem actionum est ipsa essentia divina, ita ut ratio boni·
tatis vel malitiae moralis actionum humanarum, formaliter
considerata, consistat in convenientia vel difformitate, quam
ultimo habent cum ratione divina conspiciente rerum
essentias et relationes necessario ex ipsis defluentes in
contemplatione essentiae divinae ².

Anncums 11.
SENTENTIAE ERRONEAE REFUTANTUR.

ξ ι. Refutantur utilitatismus et empirismus moralis.

Utilitarismus et empirismus moralis, quocumque modo
haec systemata propugnantur, evertunt moralitatem et
ducunt ad absurdum. Etenim:

1. Ex iis, quae supra (p. 272 sqq.) declaravimuS, certo
scimus esse moralitatem quandam obiectis intrinsecam,
necessariam, immutabilem , quae non potest concipi aliter

¹ Catkrein, Phil. mor. p. 58.
² Cf. Cathrein l. c. p. 70 et Meyer 1. c. Ι, 147 sqq.

