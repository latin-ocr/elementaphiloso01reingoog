 

200 THEOLOGIA NATURALIS.

Statue quaestionis. Sensus huius thesis est: 1. Deus ,
est substantia quaedam individua vel singularis completa
sui iuris, ratione praedita ¹. ἵ

2. Ens illud personale ita est realiter distinctum a
mundo, ut neque sit ipse mundus, neque pars quaedam ζ
mundi , sed aliquod ens supra ipsum ineffabiliter ex· ’
celsum.

Thesis sic intellecta negata est a fautoribus pantheismi
quem vocant, sive perfecti sive imperfecti. ¹
Pantheismus (πᾶν , θεός) generatim dicitur sententia
eorum, qui Deum a mundo non sufficienter distinguunt.

Est vel imperfectus vel perfectus.

1. Pantheismus imperfectus est systema eorum, qui

aut dicunt, ut Krause, mundum constitui a parte qua-
dam Dei ’ς

aut Deum esse partem quandam mundi.

Sic David a Dinanto (saeC. XIII) Deum ut materiam
primam, ex qua mundus evolvitur, concipiebat.

Amalricus de Chartres (item saec. XIII) Deum for-
mam mundi esse docuit.

Materialistae denique non pauci nostris diebus Deum
«animam mundi» esse dicunt ⁸.

¹ De substantiae et personae notione vide vol. I,. 270 sq.

² «A pantheismo non est immunis panentheismus C. Th. Fri-
derici Krause (1781—1832). Secundum Krause enim Deus est
quidem essentia prima, essentia simpliciter, personalis, beata. Sed
haec essentia ita est ratio immanens rerum universarum, ut hae
res nihil aliud sint nisi combinatio quaedam (das Zusammen)
trium essentiarum fundamentalium in una essentia prima distin-
guendarum; quae tres essentiae sunt: ipseitas (die Selbstheit),
totalitas (die Ganzheit) , unio substantialis ipseitatis et totalitatis
(Vereinswesenheit von Selbstheit und Ganzheit)» (Boedder 1. c.

p. 156).
⁸ Cf. vol. 1, 400.

