DE OPERATIONIBUS VEL ACTIBUS VOLUNTATIS. 89

apparet ex iis , quae supradiximus in responsione ad
quintum. Neque difficultatibus hac in re irretiri potest
qui sedulo distinguit inter liberam decisionem et liberam
electionem ¹.

2. De mutuo influxu voluntatis et passionum.

Experientia scimus saepenumero ex sola apprehensione
sensili boni vel mali sensilis oriri in nobis motus appetitus
sensitivi ante advertentiam rationis, Motus illi dicuntur
primo primi, qui, cum rationis actum praecedant, non
cadunt sub imperio voluntatis liberae

Praeterea experientia item scimus multos esse appetitus
sensitivi motus , quos voluntas dirigere potest. Scimus
enim iram e. g. vel amorem rationum momentiS, sub
influxu voluntatis sedari vel regi posse. Quod quidem
voluntatis imperium item experti sumus non esse despo-
ticum, sed politicum. Si quidem voluntas motum naturalem
appetitus sensitivi destruere non potest, sed praecavendo
impedire tantum saepenumero potest, ne oriatur, vel
etiam motui iam orto moderari potest, ita tamen ut possit
nonnumquam appetitus voluntati repugnare.

Experientia denique compertum habemus passiones
nonnumquam influere in ipsam voluntatem ‚ intellectum
perturbando vel saltem obnubilandO. «Manifestum est,>›
ait S. Doctor, <quod secundum passionem appetitus sen-
sitivi immutatur homo ad aliquam dispositionem. Unde
secundum quod homo est in passione aliqua, videtur ipsi
aliquid convenienS, quod non videtur ei extra passionem
exsistenti3 sicut irato videtur bonum ‚ quod non videtur
quiet0. Et per hunc modum ex parte obiecti appetitus
sensitivus movet voluntatem.» ²

 

¹ Qui plura de hac re inquirere desiderat, legere potest quae
circa hanc quaestionem exponunt Lehmen l. c. p. 457 sqq. , et
Boedder l. c. p. 273 sqq.

² S. mom„ S. theol. 1, 11, q. 9, a. 2.

