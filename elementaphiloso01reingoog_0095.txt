DE RA‘riocmm. 69

paratione facta et veritate perspecta, in iudicium elicien-
dum mens sua natura necessario fertur, cum eo disputatio
non erit protrahenda. Tunc enim quaestio erit de voce,
non de re.

Formalz‘tcr proinde spectatum iudicium intellectuale a
iudicio apprehensivo distinguitur e0, quod illud fit ex per·
specto nexu logice, hoc autem ex apprehenso nexu physico,

ARTICULUS 111.
DE RATIOCINIO.

Ratiocinium in logica definitum est: actus mentis, quo
duarum idearum convenientia vel repugnantia ex propor-
tione, quam habent cum una tertia notione, infertur ¹.

Eius elementum formale scimus esse consequentiam
vel nexum logicum exsistentem non iam inter duas ideaS,
sed inter tres ².

Quae cum ita sint, ad naturam ratiocinii dignoscendam,
hic nexus logicus imprimis prae oculis est habendus Hac
enim nota ratiocinium perfectum vel formale, de quo hic
agitur, distinguitur a motibus illis, qui adinstar ratiocinii
fiunt in potentia aestimativa, per associationem imaginum
sensilium et per inclinationem quandam instinctivam‚
sine ulla idea universali et proinde sine ulla cognitione
nexus logici, qui inter perceptiones illas exsistit. Quales
motus in animalibus brutis esse possunt et experientia
teste in ipsis insunt, ut ex iis scimus, quae supra de in-
stinctu diximus. Avis e. g. cum nidum construit, vulpes
cum venatur, plura iudicia· imperfecta inter se componunt
et operationes eliciunt, quae ratiocinia imitantur, sed tamen
ratiocinia formalia non sunt, quia motus illi non fiunt vi
cognitionis nexus logici inter plures ideas exsistentiS, sed
vi associationis naturalis imaginum sensilium ope memoriae
et aestimativae.

¹ v01. 1, 65· 2 cf. ibid. p. 67 et 70.

