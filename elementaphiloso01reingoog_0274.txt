248 THEOLOGIA NATURALIS.

Thesis probatio. Potentia Dei est infinita. Nihil enim
aliud est nisi ipsa Dei essentia considerata ut est effectiva.
Sed essentiam Dei infinitam esse probavimus,

Potentia autem infinita debet esse omnipotentia, i. e.
sese extendere ad omnia intrinsecus possibilia: alioquin
non esset infinita, quia maior concipitur esse potentia,
quae sese ad omnia possibilia extendat quam ea, quae
non omnia efficere potest.

Ergo Deus est omnipotens ¹.

Scholion. Nonnumquam philosophi et praesertim theo-
logi distinguunt inter potentiam Dei absolutam et poten-
tiam Dei ordinatam, sed non eodem semper sensu.

 

¹ Ex consideratione omnipotentiae Dei tres potissimum, iuxta
Lessium l. c. 1. V, c. 3, sequuntur in nobis affictus:

1. Maximae cuiusdam reverentiae· et submissionis, unde apo-
stolus Petrus (Ep. 1, c. 5): «Humiliamini sub potenti manu Dei,
ut vos exaltet in tempore visitationis.» Quis enim cogitans suam
imbecillitatem et illius omnipotentiam, non submittat se illi in om-
nibus, tamquam habenti in nos summum ius et summam potestatem?

2. Excitat affectum timoris. Unde Scriptura passim comme-
morat divinam potentiam eiusque stupenda opera, ut homines ad
timorem excitet, et Dominus (Luc. c. 12) τ «Dico autem vobis amicis
meis, ne terreamini ab his, qui occidunt corpus, et post haec non
habent amplius quid faciant. Ostendam autem vobis, quem timeatis:

timete eum, qui, postquam occiderit, habet potestatem mittere in
gehennam. Ita dico vobis, hunc timete.»

3. Excitat affectum fiduciae. Si enim omnipotens nobis assistit,
qui omniurn causarum creatarum , omnium hominum et daemonum
continet habenas, ita ut nec in minimum motum possint absque eius
nutu emicare: cur timeamus aliquam creaturam? «Si Deus pro
nobis, quis contra nos» (Rom. 8, 31). ’

Ad timorem quoque et fiduciam ex consideratione potentiae
divinae pulcherrime nos excitat Ps. 32: «Exsultate iusti in Do-

mino, rectos decet collaudatio», et cetera, quae sequuntur usque
ad finem.

 

