 

DE SUBSTANTIALITATE DEI. 205

Pars IV. Ens illud personale quod vocamus Deum,
ita est realiter distinctum a mundo, ut neque sit ipse mundus
neque pars quaedam mundi. Cuius assertionis veritas
ex pantheismi refutatione apparebit. Etenim:

1. Pantlzeismus perfectus, quocumque modo propugnatur,
aperte repugnat.

Et primo quidem , prout esse divinum et agere di·
vinum aliquatenus cum rebus mundanis identificat:

Contradicit experientiae. Experientia enim interna
simul et externa clare videmus res mundanas non esse
unicam cum Deo substantiam , sed multa in mundo in·
veniri, quae singula sunt sui iuris Speciatim vero hoc
clare ostendit testimonium conscientiae nostrae circa
actionum nostrarum liberarum imputabilitatem.

Contradicit rationi. Deum enim scimus ex eiS, quae
hucusque declarata sunt, esse ens a se, absolute neces-
sarium , causam primam omnium rerum contingentium.
Mundus vero secundum totum suum esse manifeste nobis
apparet ut ens ab alio, contingens, productum ¹. Repugnat
autem ens a se , necessarium , improductum idem esse
quoad. esse et agere ac res ab ipso productaS, contin-
gentes, mutabileS, finitas.

Quatenus vero ens primum ponunt esse ens sese
evolvens, absurdum dicunt. Ens enim illud primum est
ens a se3 sed ens a se sese evolvens idem est ac ens
infinite perfectum perfectiones acquirens3 quod repugnat
in ipso conceptu.

Pantheismum deinde logicum , quatenus idealismo
Fichte innititur , profecto scimus falso niti fundamento ².
Pantheismus denique perfectus destruit omnem morali-
tatem, cum actiones humanaS, quas vel maxime turpes ha-
bemus , secundum hanc sententiam nihil aliud sint nisi

¹ cf. vol. 1, 4'08. 2 cf. vol. 1, 142 et 143.

