PARS PRIOR,
QUAE EST

ETHIcA GENERALIS.

LIBER I.
DE NATURA MORALITATIS.

PRAENOTIONES.

Ad naturam moralitatis dignoscendam inquirendum
primum est, quanam ratione constituatur bonitas et malitia
moralis actuum humanorum. Sunt enim bonitas et malitia
moralis quasi species moralitatis in genere.

Iam vero actus humani bonitatem in genere scimus
esse eius convenientiam cum appetitu. Ad fundamentum
vero huius convenientiae attendentes triplicem in illo
distinguere possumus bonitatem specialem.

Ι. Primo enim appetitui convenit, quia est ens: et in
hoc consistit eius bonitas transcendentalis‚ a qua numquam
deficere potest, nisi ab ipso esse deficiat.

ΙΙ. Potest vero cum appetitu convenire actus humanuS,
non tantum quatenus est enS‚ sed quatenus est ens deter-
minatae illius naturae, propter quam dicitur actus humanus
(‹<actus ‚ qui ab homine deliberate et libere ponitur»).
Tunc autem sub duplici respectu considerari potest.

1. Non raro enim in ipso non respiciuntur nisi entitates
vel perfectioneS‚ quibus constituitur eius natura physica.

