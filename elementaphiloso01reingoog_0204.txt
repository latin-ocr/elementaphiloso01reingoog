 

1 78 THEOLOGIA NATURALls.

exsistentiam alicuius summi, a cuius participatione suum
gradum limitatum perfectionis habent.

Est autem illud ens summum non solum relative, sed
absolute perfecttksimum. Si enim esset tantum relative
perfectissimum , non haberet omne esse et proinde in-
digeret causa sui, quae tunc esset causa absolute per-
fectissima, nisi admitteretur series actu infinita entium re·
lative perfectissimorum, quod repugnat.

Admittendum est proinde ens infinite perfectum, quod
sit causa improducta omnis perfectionis limitatae, quam
videmus in hoc mund0. Ens autem illud vocamus Deum.

Ergo Deus exsistit.

ἓ 5. Argumentum ex aeternitate possibilium.

Ex immutabilitate et aeternitate essentiarum et proinde
ex aeternitate veritatum , quae relationes essentiales ex-
primunt, assurgimus ad Deum ut ens a se aeternum vel
fundamentum omnis veritatiS, ad «Veritatem aeternam»,
ad «primam Veritatem», hoc modo:

Entia contingentia, antequam fuerunt actu, erant essen· ³
tiae possibiles. Sed essentias rerum, vel possibilia, in 1
ordine ipso possibilium (ideali) ex ontologia ¹ scimus esse
aeternas aeternitate positiva et necessarias vel immuta· η
biles eo sensu, quod, ut tales, non possunt fieri non pos· l
sibiles. 4

Unde fit, ut veritates vel enuntiabilia, quae relationes
essentiales exprimunt (v. g. principium: Totum maius est
sua parte), absolute sint necessariae, i. e. independenter
a quacumque hypothesi contingenti. 1

Illud enim «posse exsistere», quo entitas possibilium
constituitur, in ontologia ostendimus clare nobis apparere
ut aeternum, immutabile, necessarium ². Item clare vide-

¹ Cf. vol. 1, 233 sqq. 2 Cf. vol. 1, 223.

