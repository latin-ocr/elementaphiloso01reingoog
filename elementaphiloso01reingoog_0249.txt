DE DIVINO CONCURSU. 223

modo actus peccaminosus est bonus, secundo mode,
malus, Atqui Deus utique est causa actus physice spec·
tati, quia, quidquid realitatis ei inest, a causa prima est3
Deus autem non est causa eiusdem actus moraliter spec·
tati, quia illum reprobat et vetat, et peccatum proprie lo-
quendo non habet causam efficientem , sed deficientem. » ¹
Peccatum proinde ‚ quatenus peccatum est, a Deo nullo
modo intenditur, sed tantum permittitur. Mali vero mo-
ralis permissionem neque sapientiae neque sanctitati Dei
repugnare, vel ipsi molinistae concedunt.

C. Conclusio, 1. Ex natura huius disputationis facile
intellegitur quaestionem de praemotione physica ob im-
becillitatem mentis humanae cum certitudine solvi non
posse. Argumentationes proinde circa hanc rem in lon·
gius protrahi non debent, nisi forte ad exercitationem
mentis. Sed tunc cavendum est a nimia subtilitate et a
disputatione de vocibuS‚ alioquin haec quaestio potius in
detrimentum quam in utilitatem scientiae cederet.

2. Sententia thomistica videtur esse verior, utpote
fundata in deductione stricte logica: est tamen durior,
quia stupendum menti humanae praedestinationis myste-
rium aperte ostendit. — Sententia vero molinistarum est
suavior, cordi libertatis amanti magis placens, quia my-
sterium quasi tegere videtur.

3. Ecclesia neutram sententiam damnavit.

4. Utraque denique suam probabilitatem extrinsecam
habet, quia ex utraque parte defensores habemus philo-
sophos et theologos praestantissimos.

5. Quapropter, cui doctrina molinistarum magis pla-
cuerit, ille ipsorum sententiam non imprudenter tenebit. ²

¹ Egger l. c. p. 189 ad obi. 3.

² Ex his patet: a) Quanta sit hac in re Dei benignitas, ‚arqui
creaturas ad omnes actiones iuvat , illis ubique cooperatur et cum
illis assidue dies noctesque veluti laborat.

