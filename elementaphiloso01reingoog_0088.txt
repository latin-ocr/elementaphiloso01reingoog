62 ANTHROPOLOGIA. PARS ANALYTICA.

 

a) Systema enim Platonis de praeexsistentia animarum
et idearum reminiscentia nullo nititur fundamento, imm0,
quoad idearum efformationem , experientiae est con·
trarium.

b) Gratuito deinde omnino a cartesz‘anis statuitur
animam essentialiter esse cogitantem. Ex eo enim, quod
anima actualiter est vivens, non sequitur, ut actualiter
cogitans esse debeat3 sufficit enim, ut sit substantialiter
vivens ¹.

c) Schema vero illud idearum confusarum totius mundi
singulis animis innatum , a Leibm'zio satis confuse est
excogitatum, nisi forte sit ipsa illa potentia ideas di-
versas efformandi, quam scholastici admittunt.

d) Ontologistarum denique sententia experientiae aperte
contradicit. Ideam enirn Dei sibi esse ingenitam nemo
umquam expertus est, immo experientia scimus Deum a
nobis non intuitive sed discursive, per contemplationem
rerum mundanarum, cognosci.

Quapropter Sancta Romana et Universalis Inquisitio
(die 18 Sept. 1861) declaravit has ontologistarum pro-
positiones tuto tradi non posse .·

1. «Immediata Dei cognitio, habitualis saltem, intellectui
humano essentialis est, ita ut sine ea nihil cognoscere
possit: si quidem est ipsum lumen intellectuale.»

2. «Illud esse, quod in omnibus et sine quo nihil in-
tellegimus, est esse divinum.»

De Kantii vero transcendentalismo , de categoriis
scilicet eius et ideis directivis menti innatiS, satis dixi—
mus in logica ².

Assertio II. — Nihil est in intellectu nisi prius fuerit
in sensu. Id est, ut de potentia ad actum transire possit

 

 

¹ Cf. Lelzmen l. c. p. 358 et 359.
² Cf. vol. Ι, 112 sqq.

 

