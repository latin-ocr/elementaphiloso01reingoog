 

152 ANTHROPOLOGIA. PARS SYNTHETICA.

tamen variis condicionibus vitae humanae evidenter impossi-
bilis apparet.

Etenim, cum anima a Deo creata sit (p. 131), certum
est nullam creaturam impedire posse ‚ quominus Deua
si vult, animam in esse conservet, creatione continuata.
Quod sequitur ex infinita Dei potentia et ex dependentia
omnis creaturae ab ipso,

Concedimus vero potentia Dei absoluta, i. e. conside-
rata separatim ab omnibus aliis eius attributis , animam
humanam annihilari posse. In anima enim humana onto·
logice spectata (i. e. abstracte a variis condicionibus vitae
eius), cum sit a Deo in suo esse dependenS, nulla in-
venitur repugnantia ad non exsistendum. Atqui Creator
omnipotens potentia sua absoluta facere potest quae-
cumque ontologice non repugnant.

Sed ex potentia Dei ordinaria, i. e. spectata cum
aliis attributis divinis et in ordine ad leges ab ipso libere
praefian‚ fieri non potest, ut ulla umquam anima anni·
hiletur. Quod quidem constat:

1. Ex consensu omnium populorum, de quo supra dixi-
mus, ubi de spiritualitate animae sermo erat (p. 107 sq.).

2. Ex diversis Dei Creatoris attributis ¹ :

a) Ex sapientia divina. Si anima, dissoluto composito
humano, non remaneret superstes, Deus ipsi frustra de·
disset immortalitatem ab intrinseco, ’

Sed Deus nihil facit sine ratione sufficienti.

Ι

 

 

¹ Ex iis, quae circa exsistentiam creatoris mundi. infinite per·
fecti in cosmologia (vol. 1, 408 et 409) deelaravimus, iam licet
optima via et ratione his Dei attributis inniti ad argumentandum.
Perfectior tamen. utpote magis reflexa, haec argumentatio evadet ex
iis, quae in theologia naturali circa Dei naturam sumus declaratur-i.
Interim tamen Deum , infinite perfidum, revera exsistere , philo-
sophice iam compertum habemus, cum probaverimus creatorem

mundi esse a se (vol. Ι, p. 409), neque ullum ens finitum posse
esse a se (ibid. p. 408).

 

 

