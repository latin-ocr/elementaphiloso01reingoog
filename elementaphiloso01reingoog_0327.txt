DE LEGE NATURALI SPECIATIM. 301

Eadem enim invincibili persuasione , qua iudicamus
quasdam actiones esse necessario honestaS, quasdam neces-
sario inhonestas (p. 273 sq.), sentimus etiam nos impera-
tive adstringi ad illas ponendas, kas vero omittendas. Quae
quidem persuasio , experientia teste , tam universalis est,
ut vigeat apud omnes nomines sanae mentis et cordiS,
apud ipsos populos incultos et silvestreS‚ et in ipsis maneat,
etsi cor hominis cupiditatibus saepenumero in contrarium
inclinetur ¹.

Sed haec tam universalis, tarn constans, tam invin-
cibilis persuasio aliter explicari sufficienter non potest,
nisi admittatur fundari in ipso vocis naturae dictamine,
aliis verbis: nisi supponamus ipso naturali lumine intellectus
eam promulgari.

Hanc autem legem in natura rerum fundari ita, ut
ab ipso naturae auctore imponi recte dicatur, «demonstrat
modus, quo in uniuscuiusque conscientia obligandi aucto-
ritas sese prodit. Nam etiarn invitos nos huic auctoritati
subiectos sentimus, eamque reveremur tamquam maie-
statem a nobis distinctam, superiorem, universalis ordinis
custodem sanctissimum. Laeso vero a nobis hoc ordine
illam ipsam laesam et interna conscientiae voce quasi
minitantem vindicem timemus. Neque publica solum,
sed vel maxime recondita crimina hic timor comitatur,
etiam si iudex humanus non timeri debeat.» ¹

Unde Apostolus ad Romanos scribens (2, 14 sq.): «Gen-
tes,» inquit, «quae legem non habent (i. e. mosaicam),
naturaliter ea, quae legis sunt, faciunt3 eiusmodi legem
non habentes, ipsi sibi sunt lex: qui ostendunt opus legis
scriptum in cordibus suiS, testimonium reddente illis con-
scientia ipsorum, et inter se invicem cogitationibus accu-
santibus, aut etiam defendentibus»

¹ Cf. supra p. 111 et 184.
² Cathrein 1. c. p. 123 sq.

