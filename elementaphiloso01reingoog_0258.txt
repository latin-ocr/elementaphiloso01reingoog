 

232 , τΗΕοιοοιΑ NATURALIS.

cursum suum ab aeterno decernit ¹3 et ad explicandam
suam sententiam utuntur hac formula: Quae futma sunt,
non praevidet DeuS, quia futura sunt, sed ideo futura
sunt, quia' Deus ea praevidet.

Futura vero libera condicionata item Deus scientia vi·
sionis cognoscit in suis decretis praedeterminantibus con-
cursum, quem, posita aliqua condicione, daturus esset. Su·
mamus exemplum: Si Christus patiens Iudam respexisset,
Iudas ad paenitentiam conversus esset. Actus liberos
Christi Iudam respicientis, et Iudae ad paenitentiam sese
convertentiS, cum numquam fuerint actu nec umquam
futuri sint, Deus scientia simplicis intellegentiae ut mere
possibilia in sua essentia videt. Sed non agitur hic de
illis actibus, ut sunt mere possibiles: agitur de cogni-
tione certa nexus , qui est inter positionem condicionis
«Si Christus patiens Iudam respexisset» et consequens
«Iudas paenitentiam egisset». Iam vero hic quoque di-
cendum est Deum cognoscere cum certitudine illurn
nexum in se. ipso , et quidem in ipsa illa ratione, qua
fit, ut , posita condicione Christi Iudam respicientiS, Iu-
das paenitentiam agat. Porro propter libertatem Iudae
illa ratio sufficiens non est in positione condicionis
sed est in usu libertatis Iudae. Proinde cognitio Dei
circa usum huius libertatis fundatur in ratione ultima,
a qua talis usus suam entitatem habet, i. e. in decreto
Dei libero , (μω, posita tali condicione, concursum
suum praemoventem ab aeterno se daturum fuisse de-
crevit.

Sed contra hanc thomistarum sententiam eaedem mo-
liuntur difficultateS, >quas iam supra memoravimuS, ubi de
praemotione physica diximus ². ·

¹ Cf. supra thomistarum sententiam circa coucursum, quem

Deus praebet homini ad actus liberos exercendos p. 216 et 220 sqq.
² Cf. supra p. 219. ³

