DE SUBSTANTIALITATE DEI. 199

idolum in mund0‚ et quod nullus est Deus nisi unus,
(1 Cor. 8, 4).

Quam fidem Concilium Vaticanum his verbis declarat:
«Sancta catholica Apostolica Romana Ecclesia credit et
confitetur unum esse Deum verum et vivum.»

Thesis probatiO. 1. Ex Dei infinitate. «Deus compre·
hendit in se totam perfectionem essendi. Si ergo essent
plures dii, oportet eos differre. Aliquid ergo conveniret
uni quod non alteri3 . . . et sic ille, in quo esset privatio,
non esset simpliciter perfectus, . . . Impossibile est ergo
esse plures deos» ¹

2. Ex ascitate. Si plures essent vel esse possent dii,
essentia vel natura Dei concipienda esset ut ratio quae-
dam universalis ‚ quae in se praescinderet ab exsistentia
actuali, quia plures illi dii essentia infinita non distingue-
rentur nisi exsistentia. Sed conceptus obiectivus essentiae
divinae includit necessario rationem exsistentiae , quia
Deus est ens a se ². Ergo non sunt plures dii.

3. Comnzendatur haec veritas ex ordine mundi. Ordo
enim mundi tam eximius et in totalitate sua pulcherrimus
multo facilius explicatur , si huius mundi ordinator ad-
mittitur supremus unicus, quam si plures supponuntur.

4. Confirmtur etiam haec argumentatio consensu om.-
m'um gentium, quae, etsi erant polytheae, naturali tamen

> intellectus motu adducebantur, ut supremum (Iovem quen-

dam), supra ceterOS, agnoscerent deum.

Anricunus 111.
DE SUBSTANTIALITATE DEI.

Thesis. ,Deus est ens qicoddam personale, a mundo realiter

’ distinctum et super {fisum ineffabiliter excelsum.

 

¹ Cf. S. Thom„ S.. theol. 1, q. 11, a. 3, 2.
² Cf. supra p. 193.

