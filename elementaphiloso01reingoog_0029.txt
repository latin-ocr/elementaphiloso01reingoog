PRAENOTIONES.

I. Anthropologiae definitio. Anthropologia (ἅνθρωπος
et λόγος) est: scientia hominis per supremas eius causas
naturali lumine comparata. Dicitur:

scientia, i. e. systema cognitionum certarum, quae ex
principiis certis stricto ordine logico eruuntur, sicut rem
in logica declaravimus ¹.

hominis. Hac voce indicatur anthropologiae obiectum
materiale, quo scilicet convenit cum omnibus aliis scientiiS,
quae de homine sunt (cum anatomia e. g. , physiologia,
pathologia, aliis), et distinguitur ab illis, quae de homine
non inquirunt (e. g. a theologia naturali). Quid sit home,
intellegetur hoc ipso tractatu3 quid autem hoc nomine

significetur, omnibus iam satis notum est, ut sciant, de
quanam re disputetur.

per supremas eius causas. Quibus verbis exprimitur
huius scientiae obiectum formale vel differentia specifica.
Sunt autem causae illae supremae:

causa ultima intrinseca vel essentia (quid sit),

causa ultima efficiens (unde veniat),

causa ultima finalis (quo vadat).

Distinguitur proinde ex hoc speciali respectu anthropo-
logia:

1. ab anatomia humana , quae est de structura vel
compositione corporis humani3

 

¹ Cf. vol. 1, 1.

