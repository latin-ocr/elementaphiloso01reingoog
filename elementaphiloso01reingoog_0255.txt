 

DE SCIENTIA DEI. 229

perfectiO, nam melius est esse quam non esse3 possibiliS,
quia quidquid habet de esse est cognoscibile. Ergo . . .

2. In specie vero quoad sutura libera et possibilia,
thesis sic breviter probatur:

a) Futura libera absoluta, cum aliquando decursu tem-
poris eliciantur, conspectui Dei revera sunt praesentia.
In Deo enim, propter eius aeternitatem, nulla est in ex-
sistentia successio. Ergo eodem immutabili intuitu, quo
Deus videt praesentia, conspicit etiam futura, non exceptis
futuris liberis absolutis,

b) Futura vero libera condicionata ab aeterno habent
suam veritatem obiectivam. Ab aeterno enim verum est
obiective (etsi huius veritatis cognitionem nos habere non
possumus) ad hunc potius quam ad alium actum crea-
turam in tali temporis momento se revera determinaturam
fuisse, si condicio posita esset. Sic, ut exemplo utamur,
quod iam supra protulimuS, ex his duabus propositionibus:
«Tyrii et Sidonii conversi fuissent ad fidem, si ipsis prae-
dicatum fuisset evangelium» et «Tyrii et Sidonii non con-
versi fuissent eto», una est necessario obiective vera, altera
necessario obiective falsa, quia duae contradictoriae ne-
queunt esse simul verae neque possunt esse simul falsae.
Cum vero Dei cognitio sit infinita, ad omne verum sese
extendenS, illa veritas obiectiva ipsum latere nequit.

c) Possibilia denique nihil aliud sunt nisi diversi modi,
secundum quos essentia divina est imitabilis ad extra.
Proinde, si hanc imitabilitatem Deus non cognosceret,
se ipsum perfecte non cognosceret, quod repugnat eius
infinitati. Ergo possibilia Deus cognoscit.

ξ 2. De modo, quo Deus cognoscit.

Ι. Certum est et ab omnibus philosophis catholicis ad-
missum Deum omnia cognoscere unico et simplicissimo
actu et unico medi0‚ quod est ipsa Dei essentia. Hoc
sponte defluit ex summa Dei simplicitate et indepen-

