 

DE UBIQUITATE ET IMMENSITATE DEI. 251

praesens est, idque per ipsam suam essentiam, cum virtus
eius ab essentia realiter non distinguatur.

II. Deus est immensus. Quod sequitur primo ex eius
infim‘ta perfectione eodem modo ac ubiquitaS.

Idem secundo probatur ex divina omnipotentia. Cum
enim potentia Dei talis sit, ut ad omnes res possibiles
sese extendat, efficitur, ut et ipsa essentia Dei recte di-
catur ad omnes res possibiles fieri posse praesens, Quod
idem est ac: Deus substantialiter est immensus ¹.

¹ Ex dictis circa substantialem et intimam Dei praesentiam in
rebus omnibus, sequitur (Lessius l. c. l. II, c. 3, p. 19. 20.
21. 22):

1⁰ Ut Deum in omnibus rebus invenire possimus, non solum
ut in effectu, sed etiam ut ibi re ipsa. latentem, occultatum et veluti
‚sipario quodam creatae naturae velatum.

2⁰ Ut omnia in Deo intueri possimus. Totus enim mundus,
ut verbis S. Augustini utamur, ita est in Deo, sicut parvula spongia
in vastissimo mari. Immo tunc solum perfectam rerum munda-
narum scientiam habebimus, cum ad cognitionem Dei ope crea-
turarum visibilium provecti, reflexione instituta, ex illo quasi summo
culmine res omnes iterum contemplati erimus.

3⁰ Ut maximum debeamus concipere gaudium , quod tantum
thesaurum intra nos, nimirum in anima nostra, in corde nostro, in
omnibus animae viribus, in omnibus corporis partibus habeamus,
cum tota potentia, sapientia, bonitate omnibusque perfectionibus
et divitiis suis.

Oritur etiam ex eadem consideratione ingens in periculis om-
nibus fiducia. Si enim Deus non solum intra nos est, sed etiam
undique exterius nos circumdat et ambit, quis poterit nobis nocere,
nisi ipse id peculiariter permittat?

4⁰ Ut semper, tamquam in praesentia Dei cum magna reve-
rentia versari debeamus. (Cf. ea, quae hac de re supra p. 237
declaravimuS.)

 

