 

DE DIVINO CONCURSU. 219

Ergo non evidenter probatur praemotionem physicam
thomisticam necessario requiri. -- Praeterea:

2. (Argumento per absurdum.) Praemotio illa physica
cum pluribus veritatibus evidentibus difficillime compo·
nitur, quales sunt exsertentid liberi arbitrii et infim'ta Dei
sanctitas. Etenim: .

a) «Qui vere est dominus actionis suae, stantibus om-
nibus ad agendum praerequisitis, debet actionem omittere
posse. Atqui non videtur intellegi posse, quomodo homo
omittere possit actionem ullam stantibus omnibus ad agen-
dum praerequisitis ‚ si admittitur theoria praedetermina-
tionis illius physicae. Nam secundum eam ad omnem
actionem illa praedeterminatio praerequiritur, ut aliquid,
quod in creatura natura prius passive recipitur, quam ipsa
creatura actualiter activa est, et praeterea illa praedeter-
minatio secundum explicitam doctrinam eorum , qui eam
defendunt, est aliquid, quocum stare nequeat nisi una
creata actio , illa scilicet, ad quam creatura vi praemo-
tionis receptae trahatur.

«Ergo theoria illa non videtur apte componi posse cum
evidenti veritate, hominem esse vere dominum actionis
suae, quoties in hac vita, usu perfecto rationis in agendo
polleat.» Deinde:

b) «Si Deus suo influxu creaturam rationalem imme·
diate trahat ad unam certam actionem , quacum in con-
creto spectata pravitas moralis deliberata creaturae in-
fallibiliter conectatur, et si praeterea Deus eam ad eius-
modi actionem ita trahat, ut ex natura influxus divini se-
cundum effectum suum physicum spectati illa actio cer-
tissime sequatur , sufficienter intellegi nequit, quomodo
Deus ‘dici possit non per accidens causare peccatum, qua
peccatum, eo ipso ‚ quod creaturam rationalem eiusmodi
influxu afficiat. Atqui praedeterminatio physica , quam
oppugnamus ‚ secundum explicitam asseclarum eius doc-
trinam est eiusmodi influxus divinus. Erg0‚ theoria huius

