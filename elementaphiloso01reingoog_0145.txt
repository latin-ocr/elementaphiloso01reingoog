 

DE rERMINo UNIONIS CORPUS INTER ET ANIMAM VIGENTIS. 119

ΙΙ. Anima humana non habet partes constitutivas vel
essentiales, i. e. non componitur in sua essentia ex rna·
teria et forma. -— Probatur:

1. Ex eius spiritualitate. Quidquid est intrinsecus in-
dependens a materia, non habet partes constitutivas,

Atqui anima humana est intrinsecus independens a
materia (p. 107 sqq).

Ergo anima humana non habet partes constitutivas,

2. Ex immunitate eius apartibus quantitativis. Quidquid
componitur ex materia et forma, necessario est extensum.
Quod quidem legitima inductione manifeste constat.

Atqui anima humana non est extensa ‚ ut modo pro-
batum est.

Ergo anima humana non est composita ex materia et
forma, i. e. non habet partes constitutivas ¹.

Ad solvendas vero difficultateS, quae oriri possunt,
notandum est, ex operationibus extensis vegetativis et sen-
sitivis non sequi, ut anima humana extensa esse dicatur.
Neque enim anima sola est earum operationum subiectum
neque anima earum est principium completum, sed tantum
principium formale. Subiectum vero earum et principium
completum est compositum humanum , de quo nobis iam
nonnulla sunt inquirenda.

CAPUT 11.
DE NATURA COMPOSITI HUMANI VEL HOMINIS.

ARTICULUS 1.

DE TERMINO UNIONIS CORPUS INTER ET ANIMAM
VIGENTIS.

Thesis 1. Unio corporis et animae rationalis cst unio
substantialis.

 

¹ Cfoercier 1. c.

