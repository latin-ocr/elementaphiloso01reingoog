 

DE vomitum nm. 24¹

rentia relative ad res finitas oritur ex ipsa perfectione
essentiae Dei ¹.

ξ 3. De fine ultimo actus voluntatis divinae.

I. 'rhesis generalis. Deus suam bonitatem amat propter
se ipsum, res alias vero vult propter bonitatem suam.

Etenim voluntas Dei, cum sit infinite perfecta, res omnes
ultimo amare debet propter rationem, propter quam sunt.
Voluntas enim infinite perfecta, i. e. sapientiae conformiS,
res amat prout sunt amore dignae. Atqui ens omne non
nisi quatenus est, amore dignum est, ut ex ontologia
optime scimuS. Sed ratio bonitatis divinae est ipsa haec
bonitaS‚ ratio vero bonitatis rerum est bonitas divina.
Ergo Deus suam bonitatem amat propter se ipsum, res
alias vult propter bonitatem suam.

II. De fine ultimo creationis mundi uberius.

Thesis. Deus non ad aagendam beatitudinem, nec ad
acquirendam, sed ad maanfestandam perfectionem suam per
bona, quae creaturis znepertitur, mundum creavit.

Status quaestionis. Loquimur hic de fine ultimo mundi
eoque absoluto et primario, non autem de fine relative
ultimo et secundarie, de quo dicemuS, ubi de divina pro-
videntia sermo erit ².

Beatitudinem iam scimus esse statum omnium bonorum
aggregatione perfectum ³. Sensus proinde thesis est: Deus
non ad augendum statum suum omnium bonorum aggre-
gatione perfectum, nec proinde ad acquirendum quicquam
ad bonitatem suam, mundum creavit, sed ad perfectiones

 

 

¹ Doctrinam Ecclesiae circa libertatem Dei declaratam habes
can. 5 a Conc. Vaticano statuto et supra p. 192 relato.

² De his notionibus vide vol. I, 311.

³ Cf. supra p. 140.

Reinstadler‚ Elem. philos. schol. 11. 16

