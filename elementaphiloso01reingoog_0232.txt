. ‚ „ . .- .,-.,.,., frma-².-
206 TnnoLoorA NATURALIS.

momenta vitae divinae in natura humana explicata. De-
struunt praeterea suo systemate pantheistae veram doc-
trinam de libero arbitrio necnon spem omnem in vitam
futuram immortalem. Consequens logice deductum falsum:
ergo et principium, ex quo defluit.

2. Panthezlcmus vero imperfectus iisdem vitiis laborat.

Sicut enim repugnat esse et agere Dei esse totum
mundum, ita et repugnat mundum constitui a parte qua-
dam illius esse et agere divini, vel illud esse et agere
esse partem quandam esse et agere mundi.

Speciatim vero Deus non est materia prima mundi.
Repugnat enim in Deo potentialitaS. Neque Deus est
forma mundi vel anima mundi. Hoc enim repugnat tum
ex parte Dei tum ex parte mundi: ex parte Dei, quia
tunc ens infinite perfectum esset comprincipium (sub-
stantia incompleta) materiae unitum ad efficiendum ex
duobus substantiam completam, mundum3 repugnat deinde
ex parte mundi, qui non contingens esset, sed neces·

,sarium , utpote a forma absolute necessaria in suo esse
determinatus,

Pars V. Deus est supra mundum ineffabiliter exchms.
Clare enim videmus ens a se ineffabiliter transcendere
rem ab ipso ex nihilo productam. «Inter esse enim et
non esse distantia infinita intercedit ¹. Atqui ens a se et
necessarium vi essentiae suae est3 ens ab alio et con-
tingens vi essentiae nihil est, et quidquid habet, aliunde
habet. Cum ergo Deus ex se sit enS, mundus autem ex
se nihilum , consequitur eos in nullo genere convenire,
sed transcendentaliter differre. Confirmatur ex Isaia
(40, 17): Omnes gentes quasi non sint, sic sunt coram
e0, et quasi nihilum et inane reputatae sunt ei.» ²

¹ Intellege: infinita est disproportio.
² Egger, Ench. theol. dogm. spec. p. 20.

 

