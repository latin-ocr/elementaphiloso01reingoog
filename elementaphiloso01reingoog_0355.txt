ww· *w-

t VERA CIRCA PROPRIETATIS ORIGINEM SENTENTIA. 329

Probatur. I. Ex iure utendi rebus externis. Homo
enim a natura habet ius utendi rebus externis in suam
ἦ utilitatem. Res enim inferioreS, irrationales scilicet, sci·
ἰ mus a natura ordinatas esse , ut homini inserviant ad
finem suum ultimum assequendum.
Sed hoc iure homo ordinate et pacifice uti non pot·
ι est, nisi cuilibet ius tribuatur dominii privati. Etenim:

1. Saltem ius cuique tribuendum est excludendi ceteros
ab usu rerum, quibus hic et nunc indiget, alioquin nullus
erit ordo, nulla societas homine digna erit possibilis

2. Praeterea «homo non solum praesentibuS, sed etiam
futuris necessitatibus prospicere debet. Nemo enim nisi
imprudenter sibi tempore opportuno non providebit ne·
cessaria pro tempore hiemis vel pro tempore penuriae,
morbi, senectutis et similium casuum. Quis autem haec
sibi comparare studeret, si alios non posset ab eorum
usu excludere? Praeterea, ut ordinate, honeste et com-
mode vivat, debet saltem domum, immo etiam agrum
sibi acquirere posse, ita ut nemini liceat ipsum inde ex-
pellere.»

3. Haec necessitas multo clarius apparet, si naturam
et indigentias familiae spectemus, «Matrimonium enim»,
ait S. Doctor, «ex intentione naturae ordinatur ad edu-
cationem prolis, non solum ad aliquod tempuS‚ sed per
totam vitam proliS. Unde de lege naturae est, quod parentes
filiis thesaurizent, et filii parentum heredes sint.» ¹ Sed
hoc dominium privatum in parentibus necessario supponit.

4. Quarto denique hoc omnino necessarium est, ut
homo varias artes exercere et diversas scientias colere
possit.

II. «Ex necessario ad laborem stimula. Ut hominibus
praesto sint quae ad vitam sustentandam, multoque magiS‚

¹ Suppl. P. 3, q. 67, a. 1.

