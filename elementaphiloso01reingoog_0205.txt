——r

DE ARGUMENTIS METAPHYSICIS. 179

mus enuntiabilia: Idem non potest simul esse et non esse
— Bis bina sunt quattuor -- Bonum faciendum, malum vi·
tandum — alia , universaliter et immutabiliter esse vera,
independenter ab omni hypothesi contingenti. Quae qui-
dem necessitas certo est realitas quaedam.

Sed omne ens reale , quidquid habet aliquam reali-
tatem, debet aut in se, propria scilicet exsistentia, exsistere,

aut exsistentia aliena. Quod enim nullo modo exsistit,
nihil est ¹.

Possibilia vero, ut talia, non habent exsistentiam pro·
priam3 habent proinde exsistentiam implicitam in exsi-
stentia actuali alius entiS, i. e. realitas eorum fundatur in
aliquo ente actualiter exsistenti.

Cum autem realitas possibilium sit aeterna positive et
immutabilis, ipsum illud ens actuale, quod est eorum
fundamentum, immutabile et positive aeternum sit oportet.

Sed illud ens immutabile et aeternum non sunt res
mundanae nec in specie intellectus humanuS, quia omnes
illae res sunt temporariae et mutabiles utpote contin-
genteS.

Admittendum proinde est supra res omnes mundanas
et contingentes esse ens quoddam a se, positive aeternum
et immutabile, quod sit possibilium et veritatum neces-
sariarum fundamentum.

Ens autem a se immutabile et aeternum omnis pos-
sibilitatis et veritatis fundamentum vocamus Deum.

Ergo Deus exsistit.

 

¹ Cf. ea, quae in ontologia (vol. I, 235 sqq.) de essentia et
= exsistentia diximus. Si distinctionem ibi admisisti realem illam,
tunc duplici modo intelleges rem quandam exsistere posse exsi-
stentia pliena: vel eo, quod in exsistentia aliena habeat funda-
mentum suae actualitatis ,· vel e0, quod in ipsa fundamentum habeat
ipsius posu'bilitatis. De quo ultimo fundamento hic sermo est. Cf.
etiam vol. I, 218.
12 ‘

