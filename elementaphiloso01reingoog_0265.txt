 

DE VOLUNTATE DEI. 239

ἓ 2. De libertate voluntatis divinae.
I. De exsistentia et ambitu libertatis voluntatis divinae.

1 . Deus amat se ipsum necessario. Velle enim in Deo
necessario est in actu secundO, alioquin in Deo esset

⁵ potentia quaedam. Ergo Deus necessario amat aliquid.

Sed nihil potest amare nisi ratione sui, i. e. quia amat
se ipsum. Ergo necessario amat se ipsum ¹.

2. Deus alia a se amat libere. Etenim:

a) Entia alia ac Deus sunt finita, ut constat ex dictis
in priore huius tractatus libro ² et in cosmologia ⁸. Posse
autem libere amare bona finita est perfectio, Ergo Deus
alia a se amat libere.

b) Res actuales aliae ac Deu5, ut supra monuimuS,
sunt finitae, idque et quoad gradum perfectionis et quoad
numerum. Iam vero ut de facto talis determinatus nu-
merus entium actualium cum tali perfectione producatur
ad exsistentiam , requiritur ratio sufficiens. Talis autem
ratio in ipsa essentia rerum esse non potest, alioquin in-
numeras alias essentias perfectioreS, quae revera non ex-
sistunt, potiore iure exsisterent, ad minus omnia individua
eiusdem essentiae numero actu infinito exsisterent pari
iure: quod et rationi et experientiae contradicit. Sed
nec in essentia divina, quatenus necessario talium rerum
exsistentiam exigeret, haec ratio inveniri potest. Essentia
enim divina, cum sit infinite perfecta, si quid necessario
extra se exigeret, inter omnia possibilia perfectissimum
exigeret absolutum. Quod nec est nec esse potest, ut con-
stat experientia et ratione. Creatura enim absolute perfec-
tissima repugnat3 manet erg0, ut admittamus Deum, libera
voluntate, ab aetevno decrevisse inter res possibiles alias
exsistentia donare actuali, alias vero non donare.

¹ Cf. Hontheim l. c. p. 685. ² Cf. supra p. 177.
⁸ Vol. Ι, 389. 394. 408.

