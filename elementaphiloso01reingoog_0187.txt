{etQ-1³>vzxv:⁴v- ’

 

PRAENOTIONES.

I. Notio Theologiae ‘natur-alie. Theologia naturalis vel

Theodicea (θεός et δίκη) est: scientia de Deo naturali
lumine comparata. Dicitur:

scientia, i. e. systema cognitionum certarum , quae
ex principiis certis stricto ordine· logico eruuntur, sicut
rem in logica declaravimus ¹.

de Deo, Quid Deus sit, intellegetur ex dicendis in
ipsa theologia naturali. Hic autem, ut sciamuS, de quanam
re agatur , Deum nobis repraesentamus ut ens quoddam

a se exsistens, necessarium, perfectissimum, quod sit causa
omnium rerum.

naturali lumine comparata. Quibus verbis indicatur
praecipuum discrimen inter theologiam naturalem et
supernaturalem. Utraque enim scientia agit de De0, qui
est earum obiectum materiale, sed non sub eodem re-
spectu (obiectum formale). Theologia enim sacra disserit
de Deo sub lumine revelationis, theologia vero naturaliS,
sub lumine rationis humanae ².

¹ Cf. vol. 1, 9.

² Etsi in iis, quae de Deo hoc tractatu sumus demonstraturi,
nonnisi naturali utimur lumine, tamen in statu quaestionum decla-
rando, quale de praecipuis philosophorum decretis sit Scripturae
Sacrae vel Ecclesiae testimonium, breviter referemus. Cum enim
hae theodiceae institutiones iis imprimis accommodatae sint,
qui ad sacram theologiam animum appellunt ‚ eiusmodi prae-

Reinntadlex, Elem. philos. schol. ΙΙ. 11

 

