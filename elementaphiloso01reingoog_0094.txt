 

68 ANTHROPOLOGIA. PARS ANALYTICA.

cedit motus ille, quem instinctum supra (p. 54) voca-
vimus,

2. Quae curn ita sint, non defuerunt philosophi, qui
in ipso intellectu talia iudicia instinctiva posuerint , quae
scilicet non ex perspecta evidentia obiectiva, sed ex caeca
quadam naturae impulsione procedant. Tales fuerunt
sentimentalzktae ‚ quos vocant. Eorum vero dux exstitit
Reid ¹. Is «cum scepticismum impugnare vellet, Lockio
et Humio sese opposuit,· negans omnes cognitiones nostras
ex sola sensatione originem ducere. Sensationes vel sim-
plicissimas (ut perceptionem odoris) iam iudicia quaedam
necessaria et universalia adiuncta habere opinatus est,
in quo genere essent principia substantiae et causalitatis
Haec igitur iudicia primitiva ex experientia hauriri non
posse. Ea fassus est non esse nobis innata ut iudicia
sive principia explicita. Neque scivit ea per abstractionem
ab intellegentia post experientiam formari posse. Re-
liquum igitur erat, ut diceret, ea a nobis admitti propter
instinctum caecum naturae nostrae inditum. Eius generis
principia, quae ab omnibus hominibus propter invincibi-
lem naturae impetum admitterentur, numeravit oct0.» ²

Doctrinam similem a Kant scimus esse propositam
in iudiciis illis syntheticis a priori explicandis ⁸.

Sed talem naturae impulsum caecum revera exsistere,
nulla experientia docet, immo ex iis, quae contra Kant
statuimuS, aperte scimus omnia iudicia nostra certa, vel
ipsa iudicia necessaria, oriri non ex caeca synthesi, sed
ex evidentia obiectiva menti sese manifestante ⁴.

Si quis tamen nihilominus instinctivum vocandum esse
duxerit motum illum intellectuS, secundum quem, com-

¹ Thomas Reid (1710—1796), in urbibus Aberdeen et Glas-

gow philosophiae professor, scholae quam scoticam vocant caput
exstitit. ² Pesch, Instit. log. Ι, 77.

⁸ Cf. vol. Ι, 105. ⁴ Cf. vol. Ι, 113. 114. 130 sqq.

