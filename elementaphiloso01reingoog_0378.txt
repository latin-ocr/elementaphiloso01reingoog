352 ΣΤΗῙΟΔ. PARS spumans·

Ξ. Poena capitis innpzbnter statudur, cum per occi·
sionem delinquentis emendatio obtineri non possit.

3. Poena capitis iniusta est, cum non liceat hominem,
qui est finis omnium, adhibere tamquam medium. Poena
vero capitis inflicta tamquam medium adhibetur home,
si quidem occiditur propter bonum commune.

Contra quos contendimus hoc ius societati civili om-
nino competere: quia, ’

1. Nonnumquam necessarium erit hanc poenam revera
infligi , ut efficaciter societas se tueri possit contra nefa-
riorum hominum aggressiones. «Vita quorundam pesti-
ferorum impedit bonum commune , quod est concordia
societatis humanae. Subtrahendi igitur sunt huiusmodi
homines per mortem ab hominum societate.» ¹

2. Saepius huius poenae comminatio necessaria est,
ut a criminibus patrandis satis efficaciter impediantur ho-
mines , qui aliarum poenarum metu non retraherentur.
<Latro suspenditur, non ut ipse emendetur, sed propter
alios, ut saltem metu poenae peccare desistant.» ²

Rationes vero adversariorum nihil valent. Experientia
enim scimus homines , si de ipsis universe loquimur,
mortem magis timere quam perpetuam incarcerationem.
Neque auctoritati politicae nonnullorum hominum ratio
est habenda, qui perpetuam incarcerationem magis forte
timerent. Tales enim homines sunt paucissimi, lex vero
ea respicit, quae communiter fiunt.

Quod deinde de rei emendatione proferunt, hoc leviter
iudicatum est, cum poenae publicae finis primarius non
sit emendatio delinquentiS, sed bonum commune civitatis.
Neque omnis poena, ut sapienter sit statuta, ad delin-
quentis emendationem necessario ordinanda est.

¹ S. Thom„ C. gent. l. ΙΙΙ, c. 146.
² S. Thom„ S. theol. 1, 11, q. 87, a. 3 ad 2.

